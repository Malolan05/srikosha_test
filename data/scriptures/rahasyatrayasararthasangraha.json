{
    "metadata": {
        "scripture_name": "Śrimad Rahasyatrayasārārthasangraha",
        "slug": "srimad-rahasyatrayasararthasangraha",
        "author": "Kumāra Varadācārya",
        "year_of_composition": "~1400 CE",
        "category": "Theology",
        "description": "A concise Samskrita Grantha on Srimad Rahasyatrayasara.",
        "language": "Sanskrit",
        "total_chapters": 1,
        "total_verses": 4
    },
    "content": {
        "title": "Śrimad Rahasyatrayasārārthasaṁgraha",
        "sections": [
            {
                "title": "Chapter - 1",
                "number": 1,
                "verses": [
                    {
                        "verse_number": 1,
                        "original_text": "उपोद्घात",
                        "commentaries": [
                            {"author": "Kumāra Varadācārya",
                            "commentary":"श्रीः श्रीमते श्रीलक्ष्मीहयवदनपरब्रह्मणे नमः श्रीमते रामानुजाय नमः श्रीमते निगमान्तमहादेशिकाय नमः श्रीमते वरदार्यमहादेशिकाय नमः रामानुजयापात्रं ज्ञानवैराग्यभूषणम् । श्रीमद्वेङ्कटनाथार्यं वन्दे वेदान्तदोशकम् ॥\n श्रीमान्वेङ्कटनाथार्यः कवितार्किककेसरी । वेदान्ताचार्यवर्योमे सन्निधत्तां सदा हृदि ॥\n श्रीमल्लक्ष्मणयोगीन्द्र सिद्धान्तविजयध्वजम् । विश्वामित्रकुलोद्भूतं वरदार्यमहम्भजे ॥\nश्रीरहस्यत्रयसारार्थसंग्रहः पद्मानायक पादपद्मयुगले पर्यायभृंगात्मना चेतोमे चिरपक्षपातविभवादास्वादमासीदतु । अध्यात्म श्रुतिदुग्धसिन्धुलहरी संचारसम्भावितैः हंसश्रीरधिगम्यते सुकृतिभिर्यत्रोल्लसद्बुद्धिभिः ॥\n श्रीमद्वरदनाथेन वेदान्ताचार्यसूनुना । रहस्यत्रयसारार्थसंग्रहोऽयं प्रकाश्यते ॥\n सदाचार्यकटाक्षेण शरणागतस्य रहस्यत्रयार्थो नित्यभोग्य इति सत्वोत्त राणां सम्प्रदायः - रहस्यत्रयमिति श्रीमदष्टाक्षरो द्वयं चरमश्लोकश्च कथ्यते तत्र श्रीमदृष्टाक्षरेण स्वस्वरूप परस्वरूपादिविज्ञानं प्राधान्येन क्रियते । तेन प्रतिबुद्धस्याधिकारिणः शरणागतिमन्त्रेण शरणागत्यनुष्ठानप्रकारः प्रकाश्यते-अनेन मन्त्रेणानुष्ठेयस्य प्रपदनस्यापेक्षिताधिकारनैरपेक्ष्यादीनर्थान् विशदमेव प्रकाशयन् सर्वपापमोक्षणपूर्वक भगवत्प्राप्तिरूप पुरुषार्थोपायभूतां शरणागति कर्तव्यत्वेनविधाय न्यस्तभरमधिकारिणं निश्शोकयति चरमश्लोकः ॥"
                            }
                        ]
                    },
                    {
                        "verse_number": 2,
                        "original_text": "मूलमन्त्राधिकारम्",
                        "commentaries": [
                            {"author": "Kumāra Varadācārya",
                            "commentary":"अत्र प्रथमरहस्यं पदत्रयात्मकं, द्वितीयं तु, पदषट्करूपं तृतीयं पुनर्द्धादशपद्युक्तमित्युत्तरोत्तरं पदद्वैगुण्यं द्रष्टव्यम् । अत्र त्रयाणां व्याख्येयव्याख्यानभावेन मिथोऽन्वयः प्रसिध्यति । तत्र श्रीमदष्टाक्षरस्य शेषशेषिसर्वतत्त्व कण्ठोक्त्या ‘न मन्त्रोष्टाक्षरात्परः’ इत्यादिप्रमाणसहस्रेणचाचार्यैर्विशेषतः संग्नहः क्रियते । इतरव्यापकमन्त्राभ्यामेतस्य मन्त्रस्यातिशयेनार्थविशेष प्रतिपा दकत्वमन्त्रार्थप्रकाशनेनैव ज्ञाप्यते । विष्णुगायत्रयामप्येतन्मन्त्राक्षरस्य प्रथ- मोपादानमेतत्प्रभावातिशयद्योतनार्थमिति मन्तव्यम् ॥\n अयं च मन्त्रः यदा प्रणवेन साकमष्टाक्षरो भवति तदास्य वैदिकत्वं त्रैवर्णिकाधिकारत्वं च भवति । यदा प्रणवरहितत्वं तदा तान्त्रिकत्वं सर्वव र्णाधिकारत्वं च । तच्चोक्तम् - वैदिकं ब्राह्मणानां स्याद्राज्ञां वैदिकतान्त्रिकम् । तान्त्रिकं वैश्यशूद्राणां सर्वेषां तान्त्रिकन्तु वा ॥\n इति । इदं वचनं प्रायिकं ब्राह्मणप्राशस्त्यपरं शूद्राणां वैदिकानधिकारपरं च वैश्यस्यापि वैदिकेऽप्यधिकारात् । अन्यच्चाप्यत्र- न स्वरःप्रणवोङ्गानि नाप्यन्यविधयस्तथा । स्त्रीणांतु शूद्रजातीनां मन्त्रमात्रोक्तिरिष्यते ॥\n इत्यादिवचनमनुसन्धेयम् । इयं चात्र स्वरव्यवस्था । षष्ठाद्ययोरुदात्तस्स्यात्स्वरितोन्त्यद्वितीययोः । प्रचयस्त्रिचतुर्थाभ्यां निहितं पञ्चमाक्षरम् ॥ उदात्तस्वर ओंकारः - इति । कथं तर्हि प्रणववैधुर्ये मन्त्रस्याष्टाक्षरत्वं भवति । उच्यते- तत्रोत्तरायणस्यादिर्बिन्दुमान्विष्णुरन्ततः । बीजमष्टाक्षरस्यस्यात्तेनाष्टाक्षरता भवेत् ॥\n इति । इदं वचनं प्रणववैधुर्येऽप्यष्टाक्षरत्वमुपपादयतीत्यस्यार्थउपदेशादे‌वाव गम्यत इति विविच्य लिख्यते । यदात्वयं मन्त्रः प्रणवचतुर्थीविधुरः तदा प्रति लोमानामप्यधिकारो भवति । दृश्यते हि- नमो नारायणेत्युक्त्वा श्वपाकः पुनरागमत् । इति वराहपुराणवचनं तदा संकीर्तनमात्रत्वमेवेति न कश्चिद्विरोधः । अयं च मन्त्रः पदत्रयात्मक इति श्रुतिरेव विभज्य दर्शयति- ओमित्येकाक्षरं, नम इति द्वे अश्ररे, नारायणायेति पञ्चाक्षराणि' इत्येवमादिका । तत्र प्रथमपदं अक्षरत्रयात्मकम् । अकारोकारमकारभेदात् । तत्र अकारस्सर्वकारणभूतं सर्व रक्षकं सर्वशेषिणं श्रियःपतिमाह । तथा हि- समस्तशब्दमूलत्वादकारस्य स्वभावतः । समस्तवाच्यमूलत्वाद्ब्रह्मणोऽपि स्वभावतः ॥\n वाच्यवाचकसम्बन्धस्तयोरर्थात्प्रतीयते । इति । इदं वचनं सर्वशब्दकारणभूतोऽकारस्सर्ववाचककारणभूतं परमात्मान माहेति वदति । अकारस्य सर्वशब्दकारणत्वं सर्ववेदमूलभूतप्रणवप्रकृतित्वात् । श्रूयते हि 'योवेदादौ स्वरः प्रोक्तो वेदान्ते च प्रतिष्ठितः । तस्य प्रकृतिलीनस्य यः परस्समहेश्वरः' इति । अत्र प्रणवप्रकृतिरकारः । तथा च अकारप्रकृतिक- वाद‌कारविशिष्टस्य प्रणवस्य यःपरः यो वाच्यतया प्रधानः स महेश्वरः सना- रायण इत्यर्थः । 'अकारो विष्णुवाचकः' इति नियमात् । 'अइति भगवता नारायणस्य प्रथमाभिधानमभिद्धता किंनाम मङ्गलं नकृतम्' इति शाब्दि- किरभिधानाच्च । 'अक्षराणामकारोऽस्मि' इति भगवद्वचनाच्च । कथं तर्हि महेश्वरशब्दः प्रयुज्यते ? महानीश्वरो महेश्वर इति श्रियःपतेरेवाभिधानमिति न विरोधः । अतएव 'तमीश्वराणां परमं महेश्वरं, तंदैवतानां परमं च दैव- तम्' इति जगत्कारणत्वेन सम्प्रतिपन्ननारायणपरतया तत्रतत्र महेश्वरशब्दः युज्यते ॥\n एवंचसति इतरेषां तन्नामधारणात्तद्रुणलेशयोगित्वात्तच्छेषत्वाच्चेति सर्व- मुपन्नमेव । 'अकारोवै सर्वा वाक्' इत्यादीन्यपि वचनानि अकारस्य सर्व शब्दमूलत्वमाहुः । तेन भगवतस्सर्वकारणत्वसिद्धिः ॥\n ननु कथं नित्यानामीश्वरः कारणम् ? इत्थम् । अनित्यास्तावत् अनि- त्येच्छयोत्पन्नाः नित्यास्तावत् अनित्येच्छया सिद्धा इति तत्तद्धर्मिग्राहकप्रमाणै- रेवावगम्यते तदुक्तमभियुक्तैः- इच्छातएव तव विश्वपदार्थसत्ता नित्यं प्रियास्तवतु केचन तेहि नित्या । इति । अतः ईश्वरस्य सर्वकारणत्वसिद्धिः । तच्च कारणं त्रिविधम् । निमि त्तोपादानसहकारिभेदात् । सङ्कल्पविशिष्टवेषेण निमित्तत्वम् । सूक्ष्मचिदचि द्विशिष्टवेषेण उपादानत्वम् । सहकारि भूतकालाद्यन्तर्यामितया सहकारित्व मिति विभागः । 'अवरक्षण' इति धातावकारमात्रावशेषतया व्युत्पन्नोऽय मकारस्सर्वरक्षकं श्रियःपतिमाह । इयमत्र व्युत्पत्तिः 'अवरक्षण' इत्यस्मा ध्दातोरन्येभ्योऽपि च दृश्यत इति क्विप्रत्यये कृते 'लोपो व्योर्वली' इतिधातो र्वकारस्य लोपे कृतेरेव पृक्तस्येति प्रत्ययवकारेच लुप्तेसति अइति व्यवतिष्ठते कृदन्तत्वेन कृत्तद्धितसमासाश्चेति प्रातिपदिकसंज्ञायां तादर्थ्ये विहितचतुर्थ्यैक वचने कृते आयइति भवति । पुनस्सुपांसुलुगिति सुब्लोपे कृते अइति (लुप्त) चतुर्थ्यन्तं पालयितृत्ववाचिपदं भवति । दृइयते हि- लक्ष्म्यासह हृषीकेशो देव्या कारुण्यरूपया । रक्षकः सर्वसिद्धान्ते वेदान्तेषु च गीयते ॥ इत्यादि । तथाचसति एतन्मन्त्रविवरणरूपेण शरणागतिमन्त्रण श्रियःपति- त्वस्य कण्ठोक्तत्वादत्राप्युपयुक्तसहधर्मचारिणीसम्बन्धो ज्ञातव्य इायुक्तं भवति अतो रक्षकत्वमपि भवतीत्युक्तम् । 'ब्रह्मणेत्वा महस ओमित्यात्मानं युञ्जीत इति प्रणव विवरणरूपे वाक्ये ब्रह्मण इति चतुर्थ्युत्पादनादत्रापि चतुर्थ्युत्पाद यितव्या । सातु छान्दसत्वादत्र लुप्तेति मन्तव्यमित्युक्तं प्रागेव । तथा तादर्थ्य चतुर्थी वक्तव्येति मकारवाच्यस्य जीवस्य अकारवाच्यपरमात्मा क्षया तादर्थ्यं प्रतीयते । अतो भगवतश्शेषित्वं सिद्धं भवति । तादर्थ्यमेव शेषत्वं शेषत्वप्रतिसम्बन्धी शेषीत्यभिघीयते । अत्र प्रमाणानि - ' पतिं विश्वस्या त्मेश्वरम्' 'अस्या ममच शेषंहि विभूतिरुभयात्मिका । ' इत्येवमादीनि स्वयमेवानुसन्धेयानि । ' उभयाधिष्ठानंचैकं शेषित्वम्' इत्यादि च पूर्वेषां वचनम्, अस्यार्थः । यथा पुत्रापेक्षया मातापित्रोर्द्वयोरप्येकं शेषित्वं यथा च । पत्न्यपेक्षया भर्तुश्शेषित्वात्पितुरेव सर्वशेषित्वं । एवमस्मदपेक्षया दिव्यम्पत्योश्शेषित्वमेकमेव । परस्परविचारे लक्ष्म्यपेक्षया भर्तुर्भगवएव शेषि त्वमिति स्वव्यतिरिक्तसर्वशोषत्वं भगवतएवेति सिद्धं भवति । लक्ष्म्यास्तु एको न सर्वशेषित्वमुक्तम् । तदुक्तमाचार्यैः- गुरुभ्यस्तद्गुरुभ्यश्च नमोवाकमधीमहे । वृणीमहे च तत्राद्यौ दम्पती जगतां पत्ती ॥\n इति । तत्र भगवच्छास्त्रोक्तानि बहूनि प्रमाणान्यनुसन्धेयानि । तथा हि विष्व- क्सेनाय भगवानाह – परव्यूहादिकान् पंचप्रकारानात्मनो वदन् । तथा लक्ष्म्याः प्रभावं च वक्ष्ये शृणु समाहितः ॥\n गुणतश्च स्वरूपेण व्याप्तिः साधारणी मता । यथा मया जगद्व्याप्तं स्वरूपेण स्वभावतः ॥\n तया व्याप्तं जगत्सर्वं नियन्त्रीच तथेश्वरी । मया व्याप्ता यथा साहि तया व्याप्तोऽहमीश्वरः ॥\n मम तस्याश्च सेनेश वैलक्षण्यमिदं शृणु । मच्छेषभूता सर्वेषामीश्वरी वल्लभा मम ॥\n तस्याश्च जगतश्चाहमीश्वरो वेदविश्रुतः । अस्या मम च शेषं हि विभूतिरुभयात्मिका ॥\n इति श्रुतिशिरस्सिद्धं मच्छास्त्रेष्वपि मानद । तथा भूमिश्च नीळाच शेषभूते मते मम ॥\n यथाऽत्मनां तु सर्वेषां ज्ञानतो व्याप्तिरिष्यते । स्वरूपतस्तु न तयोर्गुणतो व्याप्तिरिष्यते ॥\n इति । अस्मिन्नेव शास्त्रे तन्त्रान्तरे लक्ष्मीवाक्यम् । अहन्ता ब्रह्मणस्तस्य साहमस्मि सनातनी । आत्मा ससर्वभूतानामहं भूतो हरिस्स्मृतः ॥\n अहन्ता सर्वभूतानामहमस्मि सनातनी । येन भावेन भवति वासुदेवस्सनातनः ॥\n भवद्भावात्मकं ब्रह्म ततस्तच्छास्त्रगं परम् । भवान्नारायणो देवो भावो लक्ष्मीरहं परा ॥\n लक्ष्मीनारायणाख्यं तदत्तो ब्रह्म सनातनम् । अहं तया समाक्रान्तो ह्यहमर्थः प्रसिध्यति ॥\n अहमर्थस्समुग्धाच सा हन्ता परिकीर्तिता । अन्योन्येनाविनाभावादन्योन्येन समन्वयात् ॥\n तादर्थ्यं विद्धि सम्बन्धं मम नाथस्यचोभयोः । इति । न केवलं भगवच्छास्त्रएवैतदुच्यते । इममर्थ पराशरोऽपि व्क्तमुक्तवान् नित्यैवैषा जगन्माता विष्णोश्रीरनपायिनी । यथा सर्वगतो विष्णुस्तथैवेयं द्विजोत्तम ॥\n त्वया च विष्णुनाचाम्ब जगद्व्याप्तं चराचरम् । इति च । तत्रैवमेतत्सर्वमभिप्रेत्योक्तं प्रपन्नपारिजाते प्राक्तनाचार्यैः । अयं च शेषशेषिभावः, दासभूतास्स्वतस्सर्वेह्यात्मानःपरमात्मनः । इति स्वोज्जीवनेच्छा यदिते स्वसत्तायां स्पृहा यदि । आत्मदास्यं हरेस्स्वाभ्यं स्वभावं च सदा स्मरेत् ॥\n इति वचनात्स्वाभाविकः । उपाधिनिर्देशाभावाच्च । तथा चतुर्थ्याः शेषत्वस्या- योगव्यवच्छेदः प्रतिपाद्यते । उपाधि निर्देशाभावाच्च । तेन शरीरात्मभावोऽपि सिद्धो भवति । 'यस्य चेतनस्य यध्द्रव्य शेषतैकस्वरूप तत्तस्य शरीरम्' इति- भाष्यकारा निरणेषुः । अनेन चेतनं शरीरमेव भवति ईश्वरश्शरीर्येव भवति चेतनस्तु शरीरं शरीरी च भवतीति विभागो द्रष्टव्यः । स्वस्य भगवच्छेषत्वे सिद्ध स्वसम्बन्धिनां सर्वेषां तच्छेषत्वं कैमुतिकन्यायसिद्धमिति विशेषेण नलि ख्यते । पूर्व तावञ्चतुर्थ्यायोगव्यवच्छेदेन सिद्धं शेषत्वम् अन्ययोगव्यवच्छेदेन नियमयत्युकारः । उकारस्यावधारणार्थत्वात् अस्यचावधारणार्थत्वं श्रुतिप्रयो गादेवावगम्यते 'तदेवाग्निस्तद्वायुस्तत्सूर्यस्तदुचन्द्रमाः' इत्यादिवाक्येषु एव- कारस्थाने उकारस्य प्रयोगात् । अनेन देवतान्तरवर्जनमपि सिद्धं भवति । इदं च देवतान्तरवर्जनं तदीयवर्जनपर्यन्तमेव । तदीयानां भगवति साम्याधिक्यादि विप्रतिभूयस्त्वेनात्यन्तवर्जनीयत्वात् । यथा भगवच्छेषत्वं भागवतशेषत्वपर्य- न्तमुपपादायिष्यते । तद्वदिदमपि देवतान्तरवर्जन तदीयवर्जनपर्यन्तमेव । अत्रच अनन्यदेवताभक्ता ये मद्भक्तजनप्रियाः । मामेव शरणं प्राप्तास्ते मद्भक्ताः प्रकीर्तिताः ॥\n ब्रह्माणं शितिकण्ठं च याश्चान्या देवतास्स्मृताः । प्रतिबुद्धा न सेवन्ते यस्मात्पारमितं फलम् ॥\n नचान्यदेवता भक्तिमापत्स्वपि समाचरेत् । अवैष्णवनमस्कारादवमानाच्च केशवे ॥\n वैष्णवे परिवादाच्च पतत्येव न संशयः । इत्यादन्यिनुस्मर्तव्यानि । नच नित्यनैमित्तिकानुष्ठानेषु देवतान्तरसंसर्गप्रसङ्गः तत्रापि तद्न्तर्यामिणः परमात्मन एव प्रतर्दनविद्यान्यायेन सर्वकर्मसमाराधनी- यत्वात्तासां देवतानां कञ्चकतुल्यत्वमित्यविरोधः । इदंचावश्यककर्तव्य नित्य नैमित्तिकमात्रविषयमिति नातिप्रसङ्गः । अन्यथा 'ब्रह्म दाशा' इत्यादि वच- नेन सर्वेषामाप नन्तव्यत्वप्रसङ्गात् ॥\nएवं साधारण निरूपितस्य शेषत्वस्याश्रयभूतजीवस्वरूपं मकारेण प्रति- पाद्यते । सच मकारः 'मनज्ञाने-मनअवबोधने' इति धातौ अस्मच्छब्दे वा 'मामाने - मसपरिमाणे' इत्यत्र वा छान्दसप्रक्रियया लुप्तशेषो ज्ञान . स्वरूपं ज्ञानगुणकमतएव प्रत्यग्रूपमणुपरिमाणमेतैरेव हेतुभिर्देहादिविलक्षणं जीवात्मानमाह । अत्रचैव व्युत्पत्तिः । 'मनज्ञाने' इत्यस्माद्धातोः उडायो बहुळमिति वा, अन्येभ्योऽपि दृश्यत इति वा डप्प्रत्यये टिलोपे च कृते-म्-अ इति स्थिते 'प्रत्ययस्य बहुलं छन्दसी' इत्यलोपे कृते म्-इति भवति । कृदन्त- त्वात्प्रातिपदिकसंज्ञायां प्रथमैकवचने कृते हलादिलोपे च कृते, म्-इत्येवाव- तिष्ठते । एवं 'मन अवबोधने' इत्यादिष्वपि द्रष्टव्यम् । उक्तंच यामुनाचार्यैः देहेन्द्रियमनःप्राण धीभ्योऽन्योऽनन्यसाधनः । नित्यो व्यापी प्रतिक्षेत्रमात्मभिन्नस्वतस्सुखी ॥\n अनन्यसाधनः स्वयम्प्रकाशः अत्रचाय विभागःप्रतिपत्तव्यः । अहमहमित्य- तीतानागत स्वप्नसुषुप्तयादिसाधारणं यद्ज्ञानं तत्स्वरूपज्ञानमेव । अत्र सुप्तो- ऽहमदृिशोऽहंवेति सविशेषेणाहमर्थज्ञानं धर्मभूतज्ञानम् । तेन स्वतः परत- श्चात्मा स्वस्मै भासते । स्वस्यैवात्र ज्ञातृत्वात् । परतएव परस्मै भासते परज्ञा नेनैव परस्य प्रकाशमानत्वात् 'त्वामहं जानामि, त्वं मां जानासि' इत्युभ यत्रापि परज्ञानेनैव परःपरस्मै काशते । धर्मभूतज्ञानं नित्यविभूतिश्च स्वतःपर तश्च परस्माएव भासते द्वयोर्ज्ञानरूपत्वान्नित्यविभूतेर्ज्ञानस्य च स्वयम्प्रकाश त्वात्स्वतो भानं स्वरूपमात्रेण तयोस्सिध्यति । जीवगतधर्मभूतज्ञानेन नित्यवि भूतेर्नानाविशेषणविशिष्टायाः प्रतिभानात्परतोऽपि ज्ञानेन भानं सिध्यति । स्वगतस्यातीतज्ञानस्य कालान्तरे ज्ञानान्तरेण भानात् तत्रापि परतोभानं परग- तस्य ज्ञानस्य परगतज्ञानेन भानाच्च परतोभानम् । अन्यत्सर्वं परतएव परस्मा एव भासते प्रकृतिः काल उभयमपि जीवेश्वरगतधर्मभूतज्ञानेन परेण परयोरेवे जीवेश्वरयोर्भासतइत्यर्थः । एतत्तु गुणक्रियादिष्वद्रव्येष्वपि समानम् इत्थमेव - प्रकाशमानत्वं पदार्थानामित्याचार्याः ॥\n एकदेशिनस्तु नित्यविभूतेर्न ज्ञानत्वम् । 'स्वसत्ताभासकं सत्त्वं गुणस सत्वाद्विलक्षणम्' इत्येतदप्युज्वलतामात्रेणेत्याचक्षते । तत्तु 'किमात्मिका भग वतो व्यक्तिः । यदात्मको भगवान् । किमात्मको भगवान् । ज्ञानात्मको भग वान्' इति निरूपितवाक्यविरुद्धत्वान्नपरिगृह्यते परैः । यथा सम्प्रदायं यथा प्रमाणं चावगम्यतामधिकनिपुणैः ॥\n अस्यायमर्थः । आत्मा स्वतः परतञ्च स्वस्मै भासमानः धर्मभूतज्ञानं नित्यविभूतिश्च स्वतःपरतश्च परस्मा एव भासते । इतरस्सर्वं परस्माएव भासते आत्मा स्वतःपरतश्च परस्मै भासमानः परतएव परस्मै भासते । धर्मभूतज्ञान नित्यविभूत्योर्विषयित्वत‌दभावाभ्यां मिथो वैषम्यम् । नित्यविभूतेस्स्वयम्प्रकाशे 'स्वसत्ताभासकं सत्त्वं गुणसत्वाद्विलक्षणम् ।' इत्यादिकं प्रमाणजातमनुस - न्धेयम् ॥\n अत्राजडश्रुतिरपि । 'किमात्मिका भगवतो व्यक्तिः । यदात्मको भग वान् । किमात्मको भगवान् ज्ञानात्मको भगवान्' इति । व्यापीति सर्वाचेत- नान्तःप्रवेशसामर्थ्यमेवाभिधीयते । नतु विभुत्वम् 'एषोऽणुरात्मा चेतसा वेदि- तव्यः । आराग्रमात्रोह्यवरोऽपि दृष्टः' इत्यादिश्श्रुतेः । भगवच्छास्त्रे ककारादि मकारान्तानामक्षराणां पंचविंशतितत्त्ववाचकत्ववचनात् । 'मकारं जीवभूत तु शरीरे व्यापकं न्यसेत्' इति साक्षात्कण्ठोक्त्या च मकारस्य जीववाचकत्वं सिद्धम् । अनेन च प्रकृतिपरिणामित्वाद्देहस्य तद्वैलक्षण्यमात्मनउक्तम्भवति : अत्र च 'मकारो जीववाचकः' इत्यादिवचनान्तरमपि स्वयमेवानुसन्धेयम् ॥\n \"ओमित्यात्मानं युञ्जीत \" इत्यत्रोक्तात्मशब्दः, मकारस्य जीववाच- कत्वे प्रमाणं परिशिष्यते । अयमत्र वाक्यार्थः ज्ञानस्वरूपो ज्ञानगुणकः प्रत्य ग्रूपोऽणुपरिमाणः ततएव देहादिविलक्षणञ्चाहं सर्वकारणभूताय सर्वरक्षकाय सर्वशेषिणे श्रियःपतयएव स्वाभाविकशेषभूत इत्येकायोजना । अत्राहमिति सर्वेषमात्मनामुपलक्षणम् - अकारेणोच्यते विष्णुस्सर्वलोकेश्वरो हरिः । उद्धृता विष्णुना लक्ष्मीरुकारेणोच्यते तथा ॥\n मकारस्तु तयोर्दास इति प्रणवलक्षणम् । इति योजनान्तरेत्ववधारणमार्थं मन्तव्यम् । एवंचोक्तार्थस्य प्रणवस्याक्षरार्थ वाक्यार्थै 'मम नाथ' इत्यादि यामुनाचार्यवाक्येऽपि यथास्थानमनुसन्धेयौ । अत्रतु यथास्थानमर्थपंचकं तत्त्वत्रयं च शाब्दमार्थंचावगन्तव्यं बुद्धिमद्भिः ॥\n एवंचान्यशेषत्वे निवृत्ते तत्प्रतिपादकमध्यमाक्षविवरणरूपतया स्वस्य स्वशेषत्वादि निवृत्तिमुखेन नमस्सम्बन्धः । मइति मकारे षष्ठी । नेति निषेधः प्रणवतृतीयाक्षरन्त्वनुषज्यते । नमः अहं मम नेति । एवंचाहमपि नममेत्युक्तं भवति । 'आत्मापि चायं नमम' इतिहि वदन्ति ॥\n ननु कथं स्वस्य शेषत्वप्रसक्तिः । उच्यते यथाखलु परेषामतिशयाधा- यक्रश्शेषः परश्शेषीति व्यवह्नियते । एवं स्वात्मानमलङ्कुर्वाणस्स्वकृतालङ्कार फलाधारतया शेषी स्वालङ्कारकर्तृतया शेषइति व्यवहर्तुमुपाधिभेदाच्च शक्यते । तादृशीमप्याशङ्कां निवारयितुं स्वशेषत्वानवृत्तिः प्रतिपाद्यते ॥\n एतदुक्तं भवति । 'स्वस्य स्वेनाप्याधीयमानोऽतिशयो राजदाराद्यल- ङ्कारवत्परशेषतयैव क्रियते' इति । आहुश्च । 'भुङ्गे स्वभोगमखिलं पतिभोग शेषम्' इति । अथवा मध्यमाक्षरएवान्यशेषत्वस्य निवृत्तत्वात्स्वस्याप्यन्यत्वेन स्वशेषत्वमपि गर्भस्त्रावेण गतमिति किंचिदिति पदान्तराध्याहारेण न मम किंचिदिति स्वसम्बन्धि देहेन्द्रियपुत्राद्यपेक्षया स्वस्य निरुपाधिकशेषित्वमत्र निषिध्यते ॥\n यद्वा- सर्वेषामपि पदार्थानां भगवच्छेषत्वस्य प्रणवएव स्वत्तत्सिद्धत्वा- स्पुत्रादीनामपि स्वापेक्षया स्वाभाविकशेषत्वं प्रागेवार्थतो निषिद्धमिति खस्वा तन्त्र्यादिकमत्र निषिध्यते । नमम कुत्रापि निरपेक्षकर्तृत्वादिकमिति । एवं च सति प्रणवे शेषत्वप्रतिपत्तिः इह पारतन्त्त्र्यप्रतिपत्तिरिति विभागः ॥\n अयं चात्र विशेषो बोद्धव्यः । कारणत्वं तत्त्वत्रयसाधारणम् । कर्तृत्वं जीवेश्वरसाधारणम् । स्वाधीनकर्तृत्वश्विरस्यासाधारणम् । पराधीनकर्तृत्वं जीवस्यासाधारणम् । व्यापाराश्रयत्वमात्रंतु कर्तृत्वमचेतनेऽप्युपचर्यते 'रथो गच्छति' इति । एवं च कर्तृत्वं प्रेरकत्वम् । अनुमन्तृत्वमुदासीनत्वम् । सा क्षित्वं सहकारित्वम्। फलित्वं फलप्रदत्वम् । इत्येतेऽर्था भगवतः प्रतिपन्नाभवन्ति तत्र जगदुत्पत्यादिषु सर्वेष्वपि कार्येषु ज्ञानचिकीर्षाप्रयत्नवत्वात्कर्तृत्वम् । कर्तृभूत जीवप्रवर्तकत्वात्प्रेरकत्वम्। स्वकर्मानुरूपंप्रवृत्तानामुत्तरोत्तरं प्रवर्तकत्वादनुमन्तृ त्वम् एतेष्वेव स्वकर्मानुरूपेषु सुखदुःखादि कार्येषु बीजानुगुणमुत्पद्यमाने ष्वङ्कुरेषु जलस्येव सामान्यकारणत्वे सम्भवत्यपि विशेषकारणत्वाभावादुदा- सीनत्वम् । सर्वसाक्षाद्द्रष्टृत्वात्साक्षित्वम् । सामग्रथनुप्रविष्टैश्चेतनाचेतनात्म कैस्सहकारिवर्णैस्सह स्वयमेव सर्वकार्यकर्तृत्वात्सहकारित्वम् । सर्वशेषित्वेन सर्वस्यापि फलस्य भृत्यसंरक्षणादिन्यायेन स्वपर्यवसानात्फलित्वम् । ‘फलम- तउपपत्तेः' इत्युक्तप्रक्रियया सर्वकर्मसमाराधनीयस्य स्वस्यैव साक्षात्सर्वफल हेतुत्वात्फलप्रदत्वमिति । सर्वमप्येतद्रुणजातमाकारभेदादेकस्मिन्नेव भगवति योयुज्यत इति हृद्यं निरवद्यं च ॥\n एवं च सर्वदा सर्वप्रेरकस्यापीश्वरस्य उपेक्षकत्वानुमन्तृत्वादिवचनानां तत्तदाचार्यग्रन्थेषु दृष्टानां विरुद्धवत्प्रतिभासमानानां स्वयमेवाविरोधो बुद्धि मद्भिर्बोद्धव्य इत्यस्माभिरुपरम्यते ॥\n ननु कथं शेषत्वात्पारतन्त्र्यमतिरिच्यते ? इत्थं यथेष्टविनियोगार्हत्वं शेषत्वम् । यथेष्टविनियुज्यमानत्वं पारतन्त्र्यमिति । आहुश्च - यथेष्टविनियोगार्ह शेषशब्देन कथ्यते । ईश्वरेण जगत्सर्वं यथेष्टं विनियुज्यते ॥\n इति । एवं शेषत्वदासत्वयोरपि मात्रया भेदोऽनुसन्धेयः । परगतातिशयाधा नेच्छयोपादेयस्वरूपत्वमेव शेषत्वम् । शेषत्वप्रतिपत्त्यर्हत्वेसति तदेव शेषत्वं दासत्वमित्यभिधीयते । ततश्च चेतनाचेतनसाधारणं शेषत्वम् । चेतनैकान्तं दासत्वमित्यलमतिविस्तरेण । एवं पारतन्त्र्ये प्रतिपन्ने भगवत्परतन्त्रतया शिक्षि तस्वरूपस्य शेषभूतस्य चेतनस्य यथाधिकारं भगवत्प्रवर्तितेन केनाप्युपायेन तद्वशीकरणस्य कार्यत्वाद्भगवन्मूला शरणागतिरप्यर्थसिद्धा ॥\n भागवतःशेषत्वमपि ततएवार्थसिद्धं भवति । यथाखलु राजानः प्रियत- मेषु पुत्रादिषु स्वशेषभूतं सकलमपि स्वेच्छयैव शेषतया विनियुंजते । एवं भगवच्छेषत्वपारतन्त्र्याभ्यां भगवतैव यथेष्टं विनियुज्यमानस्य भागवतशेषत्व- मपिसिद्धं भवति ॥\n अभिमतं खलु भगवच्छेषत्वादपि भागवतशेषत्वं भगवतएव । अत्रच- मम मद्भक्तभक्तेषु प्रीतिरभ्यधिका भवेत् । तस्मान्मद्भक्तभक्ताश्च पूजनीया विशेषतः ॥\n आराधनानां सर्वेषां विष्णोराराधनंपरम् । तस्मात्पतरं प्रोक्तं तदीयाराथनं परम् ॥\n इत्येवमादीनि पठ्यानि । अत्र भागवतशब्देन भगवच्छेषत्वज्ञानरसिकाः पर- मैकान्तिनोऽभिधीयन्ते । न केवलमीशेशितव्यज्ञानवन्त इति नातिप्रसङ्गः । तेन भागवतशेषत्वपर्यन्तभगवच्छेषत्वज्ञानरसिकाः परमैकान्तिनो भागवताइत्यु- क्तम्भर्वतीत सर्व रमणीयम् ॥\n अतस्सूक्ष्मयोजनायां स्वस्य स्वशेषत्वनिवृत्तिः, स्वापेक्षयाऽन्येषां स्वा- भाविकशेषत्वनिवृत्तिः, स्वस्वातन्त्र्यनिवृत्तिः, साध्योपायविशेषप्रपत्तिः, भाग- वतशेषत्वचेत्येते पंचाप्यर्थाः प्राधान्येन प्रतिपाद्यन्ते । अन्येऽपि तदनुष- ङ्गिणोऽप्यर्थास्स्वयमेव प्रतिपत्तव्याः । स्थूलयोजनायांतु नम इति शरणागतेर्व चनम् । 'गच्छध्वमेनं शरणं शरण्यं पुरुषर्षभाः ।' इति शरणागतिविधाने 'द्रौपद्या सहितास्सर्वे नमश्चक्रुर्जनार्दनम्' इति नमसः प्रयोगादान्मभरसम- र्पणे नमसः प्रयोगो युज्यतएव । 'नमश्शब्दःप्रदानार्थस्वाहाशब्दइवेष्यते ।' इति वचनाच्च । एवं स्वरूपसमर्पणं प्रणवे, भरसमर्पणं नमसीति भिदा । इदं च भरसमर्पण 'मामेकं शरणं व्रज' इति विधीयते । स्वरूपसमर्पणं तु तत्वज्ञानसम्पादनान्तर्गतत्वात् । 'अथवा किन्नु समर्पयामिते' इति कृतमपि प्रतिषिध्यते अतो न भरसमर्पणप्रतिषेधः । फलसमर्पणं पञ्चाद्भविष्यति । तथाच शरणागतिस्वरूपप्रतिपादकं नमःपदमिति स्थूलयोजनायां निर्वाहः । परयोज- नायां तु प्रधानोपायभूतो भगवानेव नमःपदेन प्रतिपाद्यते । उक्तं च - पन्था नकार उद्दिष्टो मःप्रधानउदीर्यते । विसर्गः परमेशस्तु तस्यार्थोऽयं निरूप्यते ॥\n अनादिः परमेशस्तु शक्तिमानच्युतः प्रभुः । स्वप्राप्तये प्रधानोऽयं पन्था नमननामवान् ॥\n इति । एवं त्रिभिर्योजनाभेदैर्भगवदपेक्षया जीवस्य पारतन्त्र्यादिकं साध्योपा- यभूता प्रपत्तिः, सिद्धोपायभूतो भगवांश्च प्रतिपाद्यते । अत्राप्यर्थपञ्चकं तत्त्व त्रयं च यथास्थानमनुसन्धेयम् ॥\n तृतीयपदन्तु अकारवाच्यमेव नारायण नेतृत्वादिमुखेन विशदयितुं म- कारवाच्यं जीवं नित्यत्वादिमुखेन विशेषतः प्रतिपादयितुं नमःपदे प्रतिपन्नसि- द्धोपायस्वरूपं यथावदवबोधयितुं प्रवृत्तं सत् पूर्वोक्तस्य साध्योपायस्य फलभूतं भगवन्तं भगवदनुभवजनितप्रीतिकारिताशेषावस्थोचिताशेषशेषवृत्तिरूपकैङ्कर्या त्मकं च साध्यफल प्रकाशयति । 'नृनय' इति धातावच् प्रत्यये कृते नरश- ब्दस्य व्युत्पत्तिः । तथा च भगवतः सर्वनेतृत्वमुक्तम्भवति । 'जहुर्नारायणो नरः' इति भगवद्वाचकोऽयं शब्दः ॥\n अथवा 'रिङ् क्षय' इति धातौ डप्रत्ययमुत्पाद्य, रइति व्युत्पन्ने सति नग नैकादिशब्दवन्नसमासे कृते नर इति भवति । तथा च भगवद्वाचकत्वं सिद्धं भवति । चेतनाचेतनयोस्स्वभावस्वरूपाभ्यामन्यथाभावेन क्षयिष्णुत्वमस्ति । ईश्वरस्य तदुभयाभावान्नरत्वं युज्यते । एवं च नरसम्बन्धिनो नारा इति वा 'नराज्जातानि तत्त्वानि नाराणीति ततो विदुः' इति वा तद्धितप्प्रत्ययमुत्पाद्य चेतनाचेतनं विश्वं नारशब्देनाभिधीयते । एवं स्वभावान्यथाभावे सत्यीप स्वरू पान्यथाभावाभावान्नरशब्देन जीव उच्यते । तत्सङ्घाता नाराः सङ्घातस्य बहु त्वाद्बहुवचनमाचार्यैरभिधीयते ॥\n एवं च नारशब्देव्युत्पन्ने ल्युडतेनायनशब्देनसह समासो द्विविधः । बहु व्रीहिस्तत्पुरुषश्चेति । यदा तत्पुरुषस्तदा नाराणामयनमिति विग्रहः । यदा बहुव्रीहिस्तदा नाराण्ययनानि यस्येति विगृह्यते । ल्युडन्तोऽयमयनशब्दः करणं, कर्म अधिकरणचाप्याह । अनेनैवायमेवास्मिन्नेव नारैरिय्यतइति । अत्रचा- यनशब्दं व्युत्पादयति । 'इण्गतौ' इतिधातोः 'करणाधिकरणयोश्च' इति विहि तस्य ल्युप्रत्ययस्य 'युवोरनाकौ' इत्यनादेशे कृतेसति गुणायादेशयोः कृतयो रयनमिति सम्पद्यत इति ॥\n अथवा 'अयपयगतौ' इत्यत्र व्युत्पन्नो द्रष्टव्यः । तथा च तत्पुरुषस- मासे भगवन्तं नाराणामयनमिति नारायणं जीवानामुपायमुपेयं धारकं च प्रति पद्यामहे । बाहुळ काल्लिङ्गव्यत्ययः अचेतनानां पुनराधारत्वमेव । उपायोपेय त्वयोश्चेतनविषयत्वात् । बहुव्रीहौ तु नारं चेतनाचेतनात्मकं विश्व यस्यायन व्याप्यं संस्थानं वेति विग्रहात्सर्वव्यापकत्वं सर्वान्तर्यामित्वं च भगवत इत्युक्त म्भवति ॥\n द्विविधंखलु भगवतोऽन्तर्यामित्वम् । परव्यूहविभवान्तर्याम्यर्चावतार प्रक्रियया हृत्पुण्डरीकमध्यवर्तिना विप्रहेण कश्चित्प्रकारः । अयमेव नीलतो यदमध्यस्था विद्दुल्लेखेव भास्वरा' इत्यादि श्रुत्या च प्रतीयते । प्रकारन्तरन्तु चेतनाचेतनविभागाभावेन सर्वेष्वपि वस्तुषु प्रेरकतया भगवत्स्वरूपस्य सन्निहित त्वम् । इत्थं द्विविधमप्यन्तर्यामित्वं भगवतश्श्रीनिवासस्य 'शान्तानन्त' इत्या दिना प्रतिपन्नस्वरूपस्य वासस्थानवाचिनाऽयनशब्देन बहुव्रीहौ वित्रक्ष्यते । अर्थान्तराण्यपि बहूनि विद्यमानानि विस्तरभयादत्र न लिख्यन्ते ॥\n अयमत्र विभागः । प्रणवे रामानुजमिति भगवच्छरीर भूतस्वात्मप्रति- पादनम्। नारायणपदे बहुव्रीहौ स्वात्मशरीरकपरमात्मप्रतिपादनम् । तत्पुरुषे तु स्वाधारादिरूपपरमात्मप्रतिपादनम् । अत्र च 'लक्ष्मणपूर्वजम् ' चेति वचन दृष्टान्ततया अनुसन्धेयमिति ॥\n इदचात्र बोध्यम् । शरीरात्मभावलक्षणेषु आधेयत्वविधेयत्वशेषत्वेषु शेषत्वं प्रणवे, विधेयत्वं नमसि, आधेयत्वं नारायणपदे इति । अयनशब्देऽप्य धिकरणव्युत्पत्त्या भगवतस्सर्वाधारत्वं प्रतिपाद्यत इति पूर्वमेव प्रत्यपादि ॥\n अत्रचोक्तमिदमनुसन्धानद्वयं वेदान्तेष्वपि दृश्यते । परमात्मशरीरभूत स्वात्मानुसन्धानेन स्वशरीरकपरमात्मानुसन्धानेन च ब्रह्मविद्याविभागस्य भा- ष्यकारैरेव प्रतिपादितत्वात् । नारायणपदस्थचतुर्थीविभक्त्या तार्थस्य प्रणव एव सिद्धत्वात्तादर्थ्यफलभूतं सर्वदेश सर्वकाल सर्वावस्थोचितसर्वावधकैङ्कर्यं प्रार्थ्यते । न खल्वकिंचित्करस्य शेषत्वं युज्यते । 'नाकिंचित्कुर्वतश्शेषत्वम्’ इति हि तान्त्रिकाः ॥\n अत्र फलदशायामनुभवकैङ्कर्ययोः स्वाधीनभोक्तृत्वं स्वार्थभोक्तृत्वं स्वा- धीनकर्तृत्वं स्वार्थकर्तृत्वमित्येवंरूपस्य विरोधिनःपुरुषार्थान्तरेषु दृष्टप्रसङ्गस्य निराकरणाय प्रणवनमसोरिशक्षित भगवच्छेषत्वं तत्पारतन्त्र्यचानुसन्धेयम् ॥\n अतएव शरणागतिमन्त्रोत्तरखण्डे नमश्शब्दः प्रयुज्यते । वाक्यार्थस्तु अकारवाच्यनारायणायैवाहं शेषभूतः नममेति श्रीमदष्टाक्षरस्य कास्यैन स्वरू पपरत्वमित्येका योजना । अपरातु प्रणवस्यैव स्वरूपपरत्वं द्वितीयतृतीयपढ्‌योरनि ष्टनिवृत्तिप्रार्थनायामिष्टप्राप्तिप्रार्थनायां च तात्पर्यमिति ॥\n तत्र वाक्यार्थः । अकारवाच्याय श्रियःपतयएवाहं शेषभूतः । नमम किंचित्स्यात् नारायणायैव कैङ्कर्यं भवेदिति । तथा योजनान्तरमपि प्रणवनम- सोस्स्वरूपपरत्वं तृतीयपदस्य पुरुषार्थपरत्वमिति तत्र पूर्वेषामेकः श्लोको लिख्यते अकारार्थायैव स्वमहमथमह्य ननिवहा नराणां नित्यानामयनमिति नारायणपदम् । यमाहा स्मैकाल सकलमाप सर्वत्र सकला- स्ववस्थास्वाविस्युर्ममसहजकैङ्कर्यविधयः ॥\n इति । वेदान्ताचार्यैस्तु वेदान्तक्रमेण तत्त्वहितपुरुषार्थात्मकास्त्रयोऽप्यर्थाः पद् त्रयेण क्रमेणात्र प्रतिपाद्यन्त इत्यभिधीयन्ते । सर्वकारणभूताय सर्वरक्षकाय सर्वशेषिणे श्रियःपतयएवाहम नन्यार्हनिरुपाधिकशेषभूतः तच्चरणारविन्द‌योरेवा त्मात्मीयभरं न्यस्यामीति । नारायणायैव सर्वदेश सर्वकाल 'सर्वावस्थोचित सर्वविधकैङ्कर्याणि स्युरिति । एवंखलु तैरुक्तम्- इत्थं सङ्घटितः पदैस्त्रिभिरसावेकद्विपञ्चाक्षरैः अर्थैस्तत्त्वहितप्रयोजनमयैरध्यात्मसारैस्त्रिभिः । आद्यस्त्रयक्षरवेदसूतिरजहत् स्थूलादिवृत्तित्रयः त्रैगुण्यप्रशमं प्रयच्छतिसतां त्रय्यन्तसारो मनुः ॥\n इति। अत्र अर्थपंचकानुसन्धानमाप नारायणपदे मन्त्रे च सर्वत्राप्यनुसन्धेयम उक्तं तदप्याचार्यतातपादैः- आदौ प्राप्यं परममनघं प्राप्तृरूपंच मादौ इष्टोपायन्त्वयननमसोरीप्सितार्थं चतुर्थ्याम् । तद्व्याघातं ममकृति गिरिव्यञ्जयंतं मनुन्तम् तत्प्रायं च द्वयमाप विदन् सम्मतस्सर्ववेदी ॥\n इति । इहच अयनशब्देन सिद्धेोपायः प्रतिपाद्यते । नमसातु साध्योपायः पर योजनायां सिद्धोपायश्च । एवं तेनैवायनशब्देन सिद्धप्राप्यं चतुर्थ्यातु साध्य- प्राप्यमिति विभागः ॥\n अत्र च प्रणवार्थस्वरूपविवरणतया प्राचीनैरपि विरचितं पद्यं पठ्यम् - अकार्थो विष्णु र्जगदुदयरक्षाप्रलयकृत् मकार्थो जीवस्तदुपकरणं वैष्णवमिदम् । उकारोऽनन्यार्हं नियमयति सम्बन्धमनयोः त्रयीसारस्त्रयात्मा प्रणवइममर्थं समदिशत् ॥\n इति तदुपकरणं वैष्णवमिति स्वस्य भगवच्छेषत्वे प्रतिपादिते स्वकीयस्यार्थस्य भगवच्छेषत्वमर्थादेव सिद्धमित्येषा दिक् ॥\n विस्तरस्तु श्रीमद्रहस्यत्रयसारादि परिश्रमशालिनां सुलभ इत्यत्रोपरम्यते इति सर्व रमणीयम् ॥\n श्रीमदृष्टाक्षरस्यार्थ श्रोतॄणां प्रतिपत्तये । प्राचीकशविस्तारं त्रैयन्ताचार्यनन्दनः ॥\n इति विश्वामित्रकुलोद्भूतेन निखिलकवितार्किकचूडामणिना सर्वतन्त्रस्वतन्त्रेण श्रीमद्वर‌नाथापरनाम्ना कुमारवेदान्ताचार्येण विरचिते श्रीमद्रहस्यत्रय सारार्थसंग्रहे मूलमन्त्राधिकारः"
                            }
                        ]
                    },
                    {
                        "verse_number": 3,
                        "original_text": "द्वयाधिकारम्",
                        "commentaries": [
                            {"author": "Kumāra Varadācārya",
                            "commentary":"श्रीमते निगमान्तमहागुरवे नमः अथ द्वयाधिकारः शरणागतिमन्त्रस्य व्याख्या प्रारभ्यतेऽधुना । विश्वामित्रकुलोद्भूत वरदार्येण धीमता ॥\n इत्थं श्रीमदष्टाक्षरेण शिक्षितस्वस्वरूपस्याधिकारिणः कर्तव्यमुपायम् अनु ष्ठेयार्थप्रकाशनमुखेन विशदीकुर्वन् सिद्धोपायभूतस्य भगवत उपायोपेयाव स्थयोः उपयुक्तविशेषणभूत सहधर्मचारिणीसम्बन्धमपि प्रख्यापयन् शरणागति मन्त्रः sन्त्रार्थविशदीकरणाय व्याख्यायते । एतस्य मन्त्रस्य मूलमन्त्र व्याख्यानरूपत्वमर्थस्वभावात् भगवच्छास्त्रे मूलमन्त्रानुबन्धी शरणागतिमन्त्र इत्युपपादनाच्च अवगम्यते । अयं च मन्त्रः पूर्वोत्तरखण्डाभ्यामुपायोपेयात्म- कार्थद्वयप्रकाशकत्वात् द्वयमित्याचार्यैरभिधीयते । अस्य च माहात्म्यं भगव च्छास्त्रे विस्तरेणानुसन्धेयम् ॥\n तत्र श्रीशब्देन - शृणाति निखिलान् दोषान् श्रीणाति च गुणैर्जगत् । श्रीयतेचाखिलैनित्यं श्रयते च परम्पदम् ॥\n इत्यादिप्रमाणबलादाश्रितदोषान्निवारयन्ती, तद्रुणांश्च परिपक्वयन्ती पुरुषकार त्वेन तैराश्रीयमाणा तत्संरक्षणार्थं तमेव भगवन्तमाश्रित्य स्वयमपि सहधर्म चारिणीभवन्ती लक्ष्मीरभिधीयते । शृणोति श्रावयतीति च श्रीशब्दार्थो निरु च्यते । आश्रिताना मार्तनादं स्वयमपि श्रुत्वा तत्संरक्षणार्थं तमेव भगवन्तं श्रावयन्तीत्यर्थः । अत्रोपायभूतस्य भगवतो विशेषणत्वेन पूर्वमपि पुरुषकारभू ताया लक्ष्म्याः स्वीकारे नोपायद्वित्वप्रसङ्गः । विशेषणविशेष्ययोस्स्वरूपभेदेऽपि विशिष्टस्यैकत्वात् । विशेष्यस्यैव प्रधानत्वाच्च ॥\n यथाखलूत्तरखण्डे लक्ष्म्या विशेषणत्वस्वीकारेऽपि नोपेयद्वित्वमिति भवन्तोऽप्यनुमन्यन्ते । तद्वत्पूर्वखण्डेऽपि नोपायद्वित्वम् । अत्र मतुपा नित्य योगादिकमभिधीयते । नखलु सर्षपमात्रेणापि भगवत्स्वरूपस्य कदाचिदपि कुत्रापि सहधर्मचारिणीवैधुर्यं प्रमाणपदवीमधिरोहति ॥\n अतएव निश्रीकब्रह्मवा‌निरासः । ब्रह्मणः श्रीनिवासत्वेनैवहि परस्य ब्रह्मणः स्वरूपविशेषप्रतिपत्तिः भाष्यकारैरेव निर्णीता । 'यथा सर्वगतो विष्णु तथैवेयं द्विजोत्तम' ' विष्णोरेषाऽनपायिनी ' ' अनन्या राघवेणाहं भास्करेण प्रभा यथा ' ' त्वयाच विष्णुनाचाम्ब जगद्व्याप्तं चराचरम् ' ' शान्तानन्तम- हाविभूतिपरमं यद्ब्रह्मरूपम्' इत्यादिकं प्रमाणशतमनुसन्धेयम् ॥\n नारशब्देन समाश्रितसंरक्षणोपयुक्तगुणाः प्रख्याप्यन्ते । तेच कारुण्य स्वामित्व सौशील्य वात्सल्य सौलभ्यज्ञानशक्त्यादयः । तेषांच गुणानां नार शब्दवाच्यत्वम् । नरशब्दवाच्येन भगवता सम्बन्धात् तेषामयनं तदाधारइ- त्यर्थः । कृस्त्नस्यापि प्रपञ्चस्य नारशब्दवाच्यत्वेसत्यपि तावन्मात्रोपादानं रक्ष णौपयिकगुणतयेति मन्तव्यम् ॥\n तेषां स्वरूपं प्रदश्र्यते । स्वार्थनिरपेक्षा परदुःखनिराचिकीर्षा दया । येतु परदुःखदुःखित्वं दयेति वर्णयन्ति तन्मते निखिलहेयप्रत्यनीकतया निरू- पितस्वरूपस्य भगवतोः दुःखप्रसङ्गाभावेन दयास्वरूपमवोच्छिद्यते । 'व्यस नेषु मनुष्याणां भृशं भवति दुःखितः' इत्यादिकं समाश्रितानां स्वस्मिन्ननुराग विशेषसिद्धये दुःखित्वाभिनयमात्रमेवेति सर्वाचार्याणां निर्वाह इति प्राचीन- मेव दयालक्षणं भाष्यकाराभिमतमिति मन्तव्यम् ॥\n दयाऽन्येषां दुःखाप्रसहनं 'दया परव्यसनहा ' इत्यादिकमत्रैव संवादः स्वामित्वं, सर्वशेषित्वम् । तच्च प्रागेवोक्तम् । सौशील्यं महतो मन्दैस्सह नीर- प्रसंश्लेषः । वात्सल्यं समाश्रितविषये दोषार्शित्वम् । उक्तंहि 'यतो दोषं भक्तेष्विहवरदनैवाकलयसि' इति । सर्वज्ञस्य भगवतो दोषादर्शनवचनं तद्द- र्शनस्यापि तन्निवारणोपयुक्तत्वज्ञापनार्थमिति न कश्चिद्विरोधः ॥\n येत्वाश्रितदोषभोग्यत्वं भगवतो वात्सल्यमिति लक्षणमभिदधते तेषां भग वदपचार भागवतापचारासह्यापचाराणामुत्तरोत्तरं प्रवर्तनाभिसन्धिरेव तादृश व्यवहारकारणमिति मूर्खपरिगृहीतोऽयं वादः । तस्माद्भगवद्भागवताचार्यापचार भीरुरेव भागवतलक्षणपरिपूर्तिमानिति मन्तव्यम् । तस्माद्बुद्धिपूर्वापचारः परि हर्तव्यएव प्रपन्नाधिकारिभिः । तेन केषांचिद्दोषभोग्यत्ववचनं भागवतविषये भगवत्स्नेहातिशयप्रदर्शनार्थम् । अबुद्धिपूर्वापचारविषयत्वेतु तदश्लेषस्य सौत्र त्वात् यथाकथं चिदभिधीयताम् । सौलभ्यमाबालगोपालं प्रसिद्धम् । ज्ञान शक्त्यादयोऽपि प्रसिद्धाएव । अत्र कश्चिदाह यदि भगवत्कृपायास्स्वाभावि- कत्वं कथमस्य संसारानुत्रवृत्तिः । परदुःखनिराचिकीर्षारूपत्वात्तस्याः यदिचौ पाधिकत्वं कथं निर्हेतुकत्वं तस्याः भावत्कैरुद्घुष्यत इति । अत्र वदामः । नहि वयं तस्यास्सर्वदा निर्हेतुकत्वं ब्रूमः । नापि सहेतुकत्वम् । अपित्वाकारभेदेन निर्हेतुक सहेतुकपक्षसमुच्चयन सर्वमप्यर्थमुपपादयामः ॥\n तथाहि - नित्यसिद्धायास्तस्याहेत्वपेक्षायां नित्यत्वस्यैव व्याघातात् सामान्यतःपरदुःखनिराचिकीर्षा (रूपिणी) भगवत्कृपा तावन्निर्हेतुका । तथाऽ। तस्याः कार्योत्पादनानुकूलस्संस्तवस्सहेतुकः । यथा खलु सर्वकार्यहेतोर्भगवतो नित्यत्वेऽपि तत्सहकारिसमवधानक्रमेण कार्योत्पादनक्रमस्सङ्घटते । एवं नित्या रूपा भगवत्कृपा स्वयमवसरं वीक्षमाणा स्वाधीनसहकारिसमवधानेन स रक्षतीति मन्तव्यम् । उक्तंचाचार्यैरेव-मुकुन्दकरुणां वन्दे मुग्धेष्वधिकवत्सलाम् । स्वरूपसंस्तवौ यस्या निर्हेतुकसहेतुकौ ॥\n इति। अयमर्थः भगवत्कृपा तावन्नित्यसिद्धा । 'अमुमहमिदानीं संरक्षाणि 'इति सङ्कल्पविशेषरूपा कादाचित्कदया कारणविशेषमपेक्षते । तच्च कारणं भगवत्सङ्क- ल्पान्तरायत्तम् । सच सङ्कल्पस्तेनैव कादाचित्कत्वेन कारणविशेषमपेक्षत इ अनादिरयं प्रवाहस्सर्वैराप सैद्धान्तिकैरपर्यनुयोज्यः। अतएव वैषम्यनैर्घृण्यादिकं परिह्रियते ॥\n एवं भगवत्कृपास्वरूपस्य नित्यसिद्धत्वान्न हेत्वन्तरापेक्षेति निर्हेतुकत्वम तस्याएव कृपायाः प्रवृत्तिविशेषकार्यत्वात्कारणविशेषमपेक्षत इति प्रवृत्तिवि शेषापेक्षया सहेतुकत्वं कादाचित्कत्वांन्त्तस्य हेतुवैधुर्ये तदेव कादाचित्कत्वं व्याहन्येत । स्वभाववादपरिग्रहेतु सर्वशास्त्रव्याकोपः सार्वत्रिको व्याघातश्च प्रसज्येत । अतः कृपायास्स्वरूपे निर्हेतुकत्वम् । संस्तवेतु सहेतुकत्वम् । अ यैव दिशा परस्परविरुद्धवद्वभासमानानां प्रमाणवचसां प्रामाणिकाचार्यवच सांच अविरोधःप्रतिपत्तव्य इति । अत्र चरणशब्देन दासस्य स्वामिविषये चरणग्रहणमेव समुचितमिति प्रकाश्यते । नखलु राजभृत्या राजानं करग्रह- णेन स्वाभिलषितार्थ प्रार्थयन्ते । अनतिलङ्घनीयं हि विशेषेण चरणग्रहणमि- त्यर्थोऽत्र भावनीयः । तथा च \"नजातुमातुश्चरणौ जिहासति” इति यामु- नाचार्यैरभिहितम् ॥\n किंच मातुर्हृद्यावयवान्तरेषु सत्स्वपि स्तनन्धयस्य पुत्रस्य स्तनयोरुपजी- व्यत्वम् । एवं शरणागतस्य भगवच्चरणारविन्द‌योरेव भोग्यत्वमिति इममर्थं प्रकाशयति चरणशब्दः । श्रूयतेहि 'विष्णोः पदे परमे मध्वउत्सः' इति । अत्र चरणशब्देन उपायत्वमभिधीयते उपाये गृहरक्षित्रोश्शब्दरशरणमित्ययम् । वर्तते साम्प्रतंत्वेष उपायार्थैकवाचकः ॥\n इति वचनात् । अत्र चरणयोरुपायत्वाभिधानं चरणविशिष्टस्य भगवत उपा- यत्वे पर्यवस्यतीति अयंच न्यायः उपायविशेषणतयोपादीयमानेषु गुणेष्वपि तुल्य इति मन्तव्यमन्तेवासिभिः । अतोऽत्रापि नोपायद्वित्वप्रसङ्गः । अत्र नित्यान्वयि विशेषणम् । कादाचित्वमुपलक्षणम् । यथा 'प्रकृष्टप्रकाशश्चन्द्रः ' 'काक- वद्देवदत्तस्य गृहम्' इति, तेनात्र श्रीमच्छब्दाद्द्युपात्तानामर्थानां विशेषणत्वमेव सर्वेषां तेषां कार्यान्वयित्वात् । प्रपद्यइति महाविश्वासोऽभिधीयते । प्रशब्देन प्रकर्षाभिधानात् 'पदल्गतौ' इति धातोर्गत्यर्था बुध्यर्था इति न्यायेन बुद्धेर- भिधानात् बुद्धेश्चाध्यवसायरूपतया विश्वासपर्यवसानाच्च ॥\n एतदुक्तम्भवति । भगवच्चरणारविन्द‌युगलं शरणमध्यवस्य प्रार्थनापूर्वकं भरं न्यस्यामीति न्यासस्यापि बुद्धिरूपत्वात्प्रपद्य इति न्यास एवात्राभिधीयते । केवलं विश्वासाभिधानमात्रे 'न्यासःपञ्चाङ्गसंयुतः ' ' आत्मात्मीयभरन्यासो ह्यात्मनिक्षेपउच्यते' तस्मान्न्यासमेषां तपसामतिरिक्तमाहुः' इत्यादिप्रमाणा- नन्वयः प्रसज्येत । 'विश्वासो द्वयार्थः' इत्याचार्यवचनस्यापि भरन्यासपर्यन्त विश्वासे तात्पर्यम् । अन्यथा 'तवभरोऽहमकारिषिधार्मिकैरशरणमित्यपि वा- चमुदैरिरम्' इत्यादिवचनं विरुध्येत ॥\n एवं च प्रपद्यइति शब्दः प्रकृष्टज्ञानरूपं भरन्यासमेव प्राधान्येन प्रका- शयतीति केचित् । तथा च स्वेनवा स्वाचार्येणवा स्वरक्षणविषयभरन्यासः कर्तव्यइत्युक्तं भवति । उत्तमपुरुषेण प्रपदनकर्तृपुरुषविशेषाभिधानात् अधि- काररूपमाकिञ्चन्य तत्प्रकाशात्मकं कार्पण्याभिधानमङ्गं च प्रतिपाद्यते । अतः प्रातिकूल्यवचनम् आनुकूल्यसङ्कल्पञ्च श्रीशब्देन प्रतीयते । महाविश्वासस्सोप- सर्गधातौ तत्रैवार्थाच्छब्दाद्वा गोप्तृत्ववरणं भरन्यासश्च सिध्यति । गोप्तृत्ववरण भरन्यासयोरपि प्रकृष्टबुद्धिविशेषरूपत्वात् । उत्तमपुरुषे कार्पण्यमाकिञ्चन्यंच 'नधर्मनिष्ठ' इत्यादियामुनाचार्यवचनेन तस्यैव विवरणात् । अतः पूर्वखण्डे साधिकारसाङ्गप्रपदनसिद्धिः । अत्र च श्रीमन्नारायणशब्दाभ्यां शङ्कापंचक हेतवः पंचापि प्रतिक्षिप्यन्ते । तदुक्तमाचार्यैः- कर्तव्यं सकृदेव हन्त कलुषं सर्वं ततो नश्यति ब्रह्मेशादिसुदुर्लभं प‌दमपि प्राप्यं मया द्रागिति । विश्वासप्रतिबन्धिचिन्तनमिदं पर्यस्यति न्यस्यताम् रङ्गाधीशरमापतित्वसुभगं नारायणत्वं तव ॥\n इति । श्रियःपतित्वसंवलितैर्भगवद्रुणैश्शङ्का हेतवो निरस्यन्त इत्यर्थः ॥\n तथाहि भगवतः परमकारुणिकत्वात्प्रपदनोपायस्य सकृत्त्वं नदोषाय । स्वार्थनिरपेक्षपरदु ख निराचिकीर्षाहि कृपेत्यभ्यधायि । स्वामित्वात्स्वशेषभू तानस्मान् स्वयमेव संरक्षितुमर्हति । सुशीलत्वादस्मन्मान्यं नालोकयति । महतो मन्दैस्सह नीरन्ध्रसंश्लेषोहि सौशील्यमितिचोक्तम् । वत्सलत्वादस्मद्दो षमाप नपश्यति । स्वतस्सर्वज्ञस्य भगवतो दोषानवलोकनवचनं तदवलोक.नं तन्निवारणायैव भवतीति ज्ञापनार्थमिति च पूर्वमेवोक्तम् । आश्रितविषये सुल- भत्वाद्दुर्लभत्वमपि नास्ति । दृश्यतेहि अतिदूरमभक्तानां भक्तानां पुरत स्स्थितम्' इति । एवमौदार्यसर्वज्ञत्वादीनामपि गुणानामुपयोगो द्रष्टव्यः एतेच सर्वेगुणाः श्रियः पतित्वेनोत्तभ्यमानाः समाश्रितसंरक्षणाय प्रभवन्तीत्यर्थ एवं पूर्वखण्डे त्रीणि पदान्यनुसन्धेयानि । श्रीमन्नारायणस्वामिन्ननन्यशरणस्तव । चरणो शरणयातस्तवैवास्म्यहमच्युत ॥\n इति द्वयविवरणरूपभगवच्छास्त्रवाक्यानुरोधेन श्रीमन्नारायणशब्द‌योस्सम्बुध्य न्तत्वमाश्रित्य तवेति पद्मध्याहृत्य च केचिन्निर्वहन्ति । अर्थतत्त्वंतु सर्वत्राप्ये कमेव । पूर्वखण्डे सपरिकरमुपाय प्रतिपाद्य उत्तरखण्डेन तत्फलमभिधीयते तत्रापि श्रीमच्छब्दार्थः पूर्ववव्द्याख्येयः । नारायणशब्देन गुणविग्रहविभूत्यादि विशिष्टं परं ब्रह्म प्रतिपाद्यते । कृत्स्नस्यापि भगवद्विभूतिभूतस्य चेतना चेतनात्म कप्रपञ्चस्य तद्विशेषणत्वेन भोग्यत्वान्नरसम्बन्धितया नारशब्दवाच्यत्वाच्च । यथा खलु पित्तोपहतस्य तिक्ततया भातं क्षीरं तदपगमे मधुरमेव प्रतिभाति । तथा कर्मवशात्प्रागन्यथाप्रतिपन्नं विश्वं तन्निवृत्तौ भगवद्विभूतित्वे सुखायैव भवतीति किन्नाम न योयुज्यते ॥\n अतएव खलु असंकुचितब्रह्मानुभवो मोक्ष इत्यभिधीयते । अत्रापि श्रीमन्नारायणपदस्थया चतुर्थ्याऽपि शेषत्वपुरस्कारेण कैङ्कर्यमेव प्रतिपाद्यते । नम इति ममकारनिषेधेन फलदशायां स्वाधीनकर्तृत्वं, स्वार्थकर्तृत्वं स्वाधीनभो क्तृत्वं स्वार्थभोक्तृत्वं चेतिविरोधिचतुष्टयं निषिध्यते । अयं च निषेधस्स्वर्गा- दिन्यायेनात्रापि तादृशदोषमाशङ्कमानंप्रति बोधनायेति न कश्चिद्विरोध इति प्रागेवोक्तम् । नखलु मोक्षदशायामेतादृशदोषाः प्रतिबुद्धैराशङ्कितुमपि शक्यन्ते कथं तर्हि भक्तानामस्थानभयशङ्कादिकं ज्ञानकार्यादिकमभिधीयते ॥\n मैव नहि तत्र साक्षाद्भयादस्थानभयशङ्कोच्यते । अपित्वस्थानभयशङ्कि नामाप्ततमानां किङ्कराणां स्वामिविषये यादृशः प्रेमातिशयः तादृशप्रेमातिशयो मुक्तानां भगवद्विषयइत्यतो जयजयेत्यादिवचनं किङ्करवृत्तिमात्रविषयमेवेति न कश्चिद्विरोधः । तस्मादुत्तरखण्डस्याध्याहृत निरपराधवैङ्ककर्यलाभो वाक्यार्थः । भगव (द्गुणानु) दनुभवश्च तदन्तर्गतएव । भगवद्गुणानुभवजनितत्वात्कैङ्कर्यसंता- नस्य । अत्र पूर्वखण्डे एकं वाक्यम् ॥\n उत्तरखण्डेतु आविस्युरित्या ध्याहृत क्रियान्वित नारायणशब्द‌निष्ठचतु- र्थीपर्यन्तमन्यद्वाक्य कैङ्कर्यस्य प्रार्थनारूपत्वात् । नमइति तृतीयवाक्यं मम किंचिन्नस्यात् नापि निरपेक्षकर्तृत्वं कुत्रापि नममेत्यर्थः । एषां त्रयाणांवाक्याना मेकवाक्यत्वे श्रीमन्नारायणचरणयोः सर्वदेश सर्वकाल सर्वावस्थोचितसर्वविध निरपराध कैङ्कर्यप्राप्तयर्थं श्रीमन्नारायणचरणावुपायत्वेनाध्यवस्य प्रार्थनापूर्वकमा- तरक्षाभर समर्पयामीति योजना । अत्रेयमनुष्ठानप्रक्रिया स्वानुष्ठानमुखेना- चार्यैः सुनिपुणमुपपादि- संसारावर्तवेगप्रशमनशुभकृत् (दृग्) देशिकप्रेक्षितोऽहं संत्यक्तोऽन्यैरुपायैरनुचितचरितेष्वद्यशान्ताभिसन्धिः । निश्शङ्कस्तत्त्वदृष्ट्या निरुपाधिकदयं प्राप्य (थ्ये) संरक्षकन्त्वां न्यस्य त्वत्पादपदो वरदनिजभरं निर्भरो निर्भयोऽस्मि ॥\n इति । अत्रापि मूलमन्त्रवत्तत्वत्रयानुसन्धानमर्थपञ्चकानुसन्धानं च स्वयमेव कर्तव्यमन्तेवासिभिः । सिद्धसाध्योपायविभागश्च पूर्वमेवोक्तत्वादत्र न विधी यते । अत्र 'मूलमन्त्रे जानत्वा द्वयेन संवर्ध्य द्वयैकनिष्ठो भवेत्' इत्यादीनि पूर्वाचार्यग्रन्थेषु वचनान्यनुसन्धेयानि । 'द्रयमर्थानुसन्धानेनसह सदैव वक्ता यावच्छरीरपातमत्रैव श्रीरङ्गे सुखमास्व' इतीदं फलपर्यवसानभूमि निगमय- तीति गद्योक्तं निगद्यते । अन्यत्सर्वमाचार्यग्रन्थेषु तत्रतत्र विस्तरेण द्रष्टव्यमिति सर्वं समञ्जसम् ॥\n लक्ष्म्या नित्यसमन्वितं गुणगणैर्जुष्टं च देहान्वितम् देवं सिद्धमुपायमाह पुरतस्साध्य प्रपद्येपदात् । मन्त्रोऽयं मधुसूदनप्रणयिनीयुक्तं पुनःख्यापयन् अन्ते भोगहृदन्तरे मम सदा स्वत्त्वं न किंकुर्वतः ॥\n शरणवरणवाणी तत्पराणां नराणां करणविलयकाले कल्पनाकल्पशाखी । फलति फलमशेषं पद्मया विश्वधात्र्या चलितभुजलताभ्यां चारु संश्लिष्यमाणः ॥\n शरणागतिमन्त्रस्य संग्रहादर्थनिर्णयः । व्यधायि वरदार्येण वेदान्ताचार्यसूनुना ॥\n इति विश्वामित्रकुलोद्भूतेन निखिलकवितार्किकचूडामणिना सर्वतन्त्रस्वतन्त्रेण श्रीमद्वरदनाथापरनाम्ना कुमारवेदान्ताचार्येण विरचिते श्रीमद्रहस्यत्रयसारार्थसंग्रहे द्वयाधिकारोद्वितीयः श्रीमतेनिगमान्तमहागुरवेनमः"
                            }
                        ]
                    },
                    {
                        "verse_number": 4,
                        "original_text": "चरमश्लोकाधिकारम्",
                        "commentaries": [
                            {"author": "Kumāra Varadācārya",
                            "commentary":"अथचरमश्लोकाधिकारः एवमनुष्ठेयस्योपायस्य अधिकारनैरपेक्ष्याद्यपेक्षितार्थ विशदीकारमुखेन विधायकं वाक्यं चरमश्लोकः । तत्र पूर्वोत्तरार्धाभ्यां शरणागतिमन्त्रपूर्वोत्तर खण्डयोर्विवरणमिति मन्तव्यम् । तत्र कर्मयोग ज्ञानयोग भक्तियोगान्मोक्ष साधनत्वेनोपदिश्य तदनधिकारितया शोचतः फल्गुनस्योपायान्तरमत्र विधी- यते । ततस्सर्वधर्मपरित्यागशब्द उपायान्तरानधिकारं प्रतिपादयति । तदन- धिकारश्च पञ्चदशविधः । उक्तंह्याचार्यैः - भक्त्यादौ शत्क्त्यभावः प्रमितिरहितता शास्त्रतःपर्युदासः कालक्षेपाक्षमत्वंत्विति नियतिवशादापतद्भिश्चतुर्भिः । एकद्वित्र्यांदियोगव्यतिभिदुरनिजाधिक्रियास्संश्रयन्ते सन्तश्श्रीशं स्वतन्त्रप्रपदनविधिना मुक्तये निर्विशङ्काः ॥\n इति । अयमस्यार्थः । शक्तिः- ज्ञानं - शास्त्रापर्युदासत्वं कालक्षेपाक्षमत्वमिति चत्वारि परस्परसंवलितानि भक्तेरधिकारः । तेषां विपर्ययस्तु प्रपत्तेरधिकारः । सविपर्ययश्च एकैकनिवृर्त्या चतुर्धा । द्विकद्विकानिवृत्त्या षोढा त्रिकत्रिक निवृ- त्याचतुर्धा कृत्स्ननिवृत्याचैकश्चेति पञ्चदशविधः । शक्त्यादिमेळ्ननिषेधस्य सर्व- त्राप्यविशिष्टत्वात् । 'भक्त्यादौ शक्त्यभावः प्रमितिरहितता शास्त्रतःपर्युदासः कालक्षेपाक्षमत्वम्' इत्यमीषामेकैकसद्भावे द्विकद्विकसद्भावे त्रिकत्रिकसद्भावे चतुर्णामपि सद्भावे प्रपत्यधिकारो भवतीत्युक्तम्भवति । एवं च दुष्करोपा- यान्तरानधिकारिणो मुमुक्षोस्सुकरोपायो विधीयतइत्यर्थः ॥\n ननु कथं परित्यज्येति ल्यवन्तेसति अधिकारानुवादः । इत्थं समानकर्तृ- कयोः पूर्वकालइति समानकर्तृकत्वं पूर्वकालवर्तित्वं च ल्यबर्थः । नतु विधि- त्वमनुवाद्त्वंवा। तथाचसति 'विधिस्तु धारणे अपूर्वत्वात्' इति न्यायेन प्रति- पाद्यमानस्यार्थस्य प्रमाणान्तराप्राप्तत्वे विधित्व भवति, प्राप्तेत्वनुवादत्वमेव प्रद- र्शयति । 'अप्राप्तेहि शास्त्रमर्थवत्' इतिहि न्यायविदः । एवंचोपायान्तरानधि- कारिणस्तदनन्वयस्य प्रागेव प्राप्तत्वेनाधिकारिणोऽनुवादः क्रियतइति नविरोधः । अन्यथा-अनित्यमसुखं लोकमिमं प्राप्य भजस्व माम् । त्रीन्लोकान् संपरिक्रम्य तमेव शरण गतः । लशुनं गृजनचैव भुत्क्त्वा चान्द्रायणचरेत् । इत्यादिषु ल्यबन्तप्रतिपाद्यस्य संसारप्राप्तयादेरपि विधेयत्वं स्यात् । तेनानधि- कारमेव प्रदर्शयति । शक्तस्यचाशक्तस्य च त्यागविधानायोगादिति नीतिविदां निर्णयः तेन स्वरूपत्यागविधिपक्षो नाङ्गीकार्यः । प्रमाणाविरुद्धविशिष्टविधि पक्षप्रकारभेदाश्चानन्तरमेव उपपाद‌यिष्यन्ते । अत्र सर्वधर्मशब्देन मोक्षोपाय तया विहितभक्तियोगाभिधानमिति प्रकरणादवगम्यते । अर्थप्रकरणादीनामर्थ निर्णायकत्वात् । तत्र धर्मानिति बहुवचनं सद्विद्या दहरविद्यादिभेदेन ब्रह्म- विद्यानां बहुत्वप्रकाशनार्थम् । इह वसन्ताय कपिञ्जला नालभेत इतिवब्दहुव- चनस्य त्रित्वे पर्यवसाने प्राप्ते अशेषाणां ब्रह्मविद्यानां धर्मशब्देन परिग्रहार्थं सर्वशब्दोऽपि विशेषणत्वेन प्रयुज्यते ॥\n एवंचसति सर्वास्वपि ब्रह्मविद्यासु अनधिकारएव प्रपत्तेरधिकार इत्युक्तं भवति । यत्तु कैश्चिदुक्तं प्रपत्तौ विश्वासहीनानां भक्तावधिकार इति तन्न । प्रपत्तिशास्त्रोपदेष्टृणां व्यासादीनां भत्तत्यधिकारिणां प्रपत्यविश्वासाभावात् । अन्यथा कथं तद्वाक्यप्रामाण्यादस्माभिः प्रपत्तिरनुष्ठीयते । ’नरस्य बुद्धिदौ- र्बल्यादुपायान्तरमिष्यते' इति वचनमशक्तानां प्रपन्नाधिकारिणामेव केषांचि- दुर्बलबुद्धीनां भक्त्याशानिवृत्यर्थं निन्दावचनमिति नकश्चिद्दोषः । तेन स्वयं शक्ता व्यासा‌द्यो भक्तिमनुतिष्ठन्ति । अशक्तानस्मान् प्रपत्तिमनुष्ठापयन्ती- त्यर्थः । परित्यज्येति त्यागशब्देन विद्यान्तरानधिकारो लक्ष्यतएव । शक्तस्यचा शक्तस्य च त्यागविधानायोगादित्युक्तम् । अत्र परीत्युपसर्गः कर्मज्ञानयोरपि भक्तियोगाङ्गभूतयोरनधिकारं द्योतयति । अतो वर्णाश्रमधर्मादीनां नपरित्याग प्रसङ्गः ॥\n त्रिविधं हि कर्मानुष्ठानम् । स्वर्गाद्यर्थं ब्रह्मविद्यानिष्पत्यर्थं नित्यनैमि- त्तिकात्मकंचेति । उक्तं च सून्नकारैः 'विहितत्वाच्ञ्चाश्रमकर्मापि ' ' सहकारित्वेन च' इति । तत्र यथा मुमुक्ष्वधिकारिणां भक्तियोगनिष्ठा नामनुष्ठीयमानेष्वपि कर्मसु स्वर्गाद्यर्थता निवर्तते । एवमकिंचनाधिकारिणां कैङ्कर्यरूपतया यावत् शक्त्यनुष्ठीयमानेषु नित्यनैमित्तिककाम्येषु कर्मसु 'सहकारित्वेनच' इति सूत्र प्राप्तमेव विद्याङ्गत्वं निवर्तते । 'विहितत्वात्' इति सूत्रप्राप्तमाश्रमादिधर्मत्वंतु न निवर्ततएव । इयान्विशेषः-प्रपन्नाधिकारिभिरनुष्ठीयमाने कर्मणि भगवदा- ज्ञारूपतया केवलमकिञ्चनस्यैवाधिकारिणः स्वयम्प्रयोजनत्वेनानुष्ठीयत इति तेषामवश्यानुष्ठेयत्वम्। 'मनीषीवैदिकाचारं मनसापि नलङ्घयेत्' इतिसिद्धम्॥\n अथवा सर्वधर्मशब्देनैव कर्मयोगादेरपि निवृत्तत्वात् परित्यज्येत्यत्र परि रुपायान्तरेषु नैराश्यं द्योतयति । अनेनानागतानन्तकालसमीक्षयाऽप्यदृष्टसन्ता- रोपायत्वरूपं आकिञ्चन्यमुक्तम्भवति । अतोऽयमनधिकारानुवाद इत्याद्यो- ऽयमर्थः । अथवा नैरपेक्ष्यविशिष्टोऽयमुपायो विधीयते । तथाहि सद्विद्या- दीनां कर्मयोगाद्यङ्गकत्वदर्शनात् ब्रह्मविद्यात्वसाधारण्यात् न्यासविद्यायामपि कर्मयोगाद्यङ्गकत्वमाशङ्कमानस्य तन्नैरपेक्ष्यविशिष्टशरणवरणं विधीयते ॥\n यद्वा उपायान्तराशक्तस्यैवाधिकारिणः स्वाधिकार पुरस्कारात्मक कार्पण्य विशिष्टं शरणवरणं विधीयत इति विशिष्टविधिर्नविरुध्यते । किंचोपायान्तरस- कृत्वादिभिः पञ्चभिर्हेतुभिस्सुकरोपाया विश्वासादुपायान्तरे प्रवर्तमानस्य दुर्बल बुद्धेः कस्यचिदधिकारिणः तत्प्रवृत्तिव्यतिरेकविशिष्टा शरणागतिर्विधीयत इति । एवंवात्र प्रवर्तमानोऽपि दुर्बलबुद्धिस्ततएवाविश्वासादुपायान्तरमभिवांछति । तस्याप्युपायान्तरप्रत्याशानिवृत्तिविशिष्टं शरणवरणं विधीयत इति ॥\n अपिच यथाखलु भक्तेः प्रपत्तिसापेक्षत्वं एवं प्रपत्तेरपि भक्तियोगसापे- क्षत्वं तद्ङ्गसापेक्षत्वं वाऽस्त्विति मत्वा प्रपत्यङ्गत्वेन भक्त्यादीन् स्वीकुर्वतःपु- रुषस्य प्रपत्यङ्गत्वेन भक्त्यादिस्वीकारे पवनतनयबन्धनब्रह्मास्त्रन्यायेन प्रपत्ति- रेव विगलेदिति विपक्षे बाधकप्रसङ्गेन तन्नैरपेक्ष्यविशिष्टं प्रपदनं संस्थाप्यतइति तत्राप्युपायान्तरसंसर्गासहत्वलक्षणं पूर्वविशेषणं शरणागतेरुपपद्यत इति विशि- ष्टविधित्वसिद्धिः ॥\n तथाऽपि नस्वाङ्गनैरपेक्ष्यं प्रपत्तेः । अनुपकृतस्य करणत्वा- योगात् । नस्वलु ब्रह्मास्त्रस्यापि रज्जुबन्धनादिनैरपेक्ष्ये सत्याप ब्रह्मास्त्रप्रयोग विध्युपस्थापित तद्ङ्गनैरपेक्ष्यमुपपद्यते । अन्यथा बन्धनकरणत्वायोगात् । उक्तं हि 'नहि तत्करणं लोके वेदेवा किंचिदीदृशम्। इतिकर्तव्यतासाध्ये यस्यनानु- ग्रहेऽर्थिता' इति । अभिहितंचैतत्सर्वमाचार्यैः-अतोऽशक्ताधिकारत्वमाकिञ्चन्यपुरस्क्रिया । अनङ्गभावो धर्माणामशक्यारम्भवारणम् ॥\n तत्प्रत्याशाप्रशमनं ब्रह्मास्त्रन्यायसूचनम् । सर्वधर्मपरित्यागशब्दार्थास्साधुसम्मताः ॥\n इति । अतः - ' अनित्यमसुखं लोकमिमं प्राप्य भजस्व माम् ।' 'त्रीन्लोकान् संपरिक्रम्य तमेव शरणंगतः ।' इत्यादिवद‌किंचनाधिकारिणः उपायान्तराभावमनूद्य शरणवरणं विधीयत इत्यनु वादपक्षः । तस्यैवाधिकारिणो नैरपेक्ष्यादिविशिष्टं प्रपदनं विधीयतइति विशि ष्टविधिपक्षः अतोद्वयोरपि पक्षयोर्निपुणं निरूपयतां नार्थविरोधः । उभयोरपि पक्षयोर्नित्यनैमित्तिकात्मनाऽनुष्ठीयमानस्य कर्मणो ब्रह्मविद्याशेषत्वेनास्वीका- रात् वर्णाश्रमोचिततया भगवत्कैङ्कर्यरूपत्वेन स्वीकाराच्च । उक्तंचाचार्यैः - विशिष्टचानुवादेच पक्षयोरुभयोरपि । नस्वरूपपरित्यागः कर्तव्यानां च कर्मणाम् ॥\n इति । इयान्विशेषः - विशिष्टविधिपक्षे विशेषणविशेष्ययोर्द्वयोरपि विधेयत्वम् । अनुवादपक्षे विशेष्यस्यैकस्येति अत्र उचितमर्थं स्वयमेव विदांकुर्वन्तु सन्तः । विधिविषये गौरवाल्लाघवमेव समुचितमिति मीमांसकाः । मामितिशरण्यगुण युक्तो भगवान् श्रियःपतिरभिधीयते । तेच गुणा नारायणशब्दव्याख्यानावसरे सौलभ्य सौशील्यादयः प्रागेव व्याख्याताः । एकशब्दस्यापि षोढार्थो वर्ण्यते । तदुक्तमाचार्यैः- प्राप्यस्यैव प्रापकत्वं स्वप्राधान्यनिवारणम् । प्रपत्तेर्व्याजमात्रत्वमन्योपायैरनन्वयः ॥\n तद्ङ्गैरप्यसम्बन्धस्सर्वसाध्येष्वभिन्नता । इत्थमर्थाष्षडाचार्यैरेकशब्दस्य दर्शिताः ॥\n इति । एकशब्दस्त्वभिन्नं मुख्यं केवलं साधारणचार्थं प्रतिपादयति । अत्र एक शब्दस्याभेदवाचित्वे प्राप्यप्रापकयोरैक्यं प्रसिध्यति । प्राप्यतया प्रापकतयाचै- कमेवस्थितं मामित्यर्थः । स्वर्गादिषु पुरुषार्थषु फलसाधनयोर्भिन्नत्वाद‌त्रापि भिन्नत्वमाशङ्कय निवार्यते । उक्तं च लौकिकैरपि -' सस्वेनैव फलप्रदःफलमपि स्वेनैव नारायणः' इति साध्योपाय साध्यप्राप्ययोरत्रापि भेदोऽस्त्येव । भक्ति प्रपत्त्योस्साध्योपायत्वादनुभवकैङ्कर्ययोः साध्यप्राप्यत्वाच्च । अतस्सिद्धोपायरूपो भगवान् स्वयमेव सिद्धप्राप्य इत्येकशब्देनाभिधीयते । एकशब्दस्य मुख्यवा- चित्वे प्रपत्तिकर्तुश्चेतनस्याप्राधान्यं द्योत्यते । तत्कर्तृत्वस्यापि परमात्माधीन- त्वात् । उक्तं च सूत्रकारैः 'कर्ता शास्त्रार्थवत्त्वात् ' 'परात्तु तच्छ्रुतेः' इति ॥\n अथवा मुख्यत्ववाचिना तेनैवैकशब्देन प्रपत्तेर्व्याजमात्रत्वं द्योत्यते । नखलु लिकुचफलप्रदानमीफ्सितराज्यप्राप्तये पर्याप्तम् । इदंकिलास्मदीयंपद्यम्- चिदचिदधिपतीनां चिन्तनाचक्रवर्ती परमपुरुषसेवा नित्यसांराज्यलक्ष्मीम् । परिकलयति भक्त्यायोगिनां सार्वभौम- प्रभृतिभिरविशेषं नम्रमात्रेण मूर्ध्ना ॥\n इति । यद्वा कैवल्यमनेनैकशब्देन बोध्यते केवलं भक्तियोगनिरपेक्षमित्यर्थः । तेनैव न्यायेन भक्तियोगांग कर्मज्ञानापेक्षा विधुरत्वमापे विधीयते ॥\n एतदुक्तं भवति प्रपन्नादन्यस्य न कदाचिदाप भगवान् मोक्षं प्रयच्छति प्रपन्नश्च द्विविधः । अङ्गप्रपत्तिनिष्ठस्स्वतन्त्रप्रपत्तिनिष्ठश्चेति । अङ्गप्रपत्तिनि ष्ठस्य भक्तियोगादिनिष्ठायुक्तो भगवान् मोक्षं प्रयच्छति । स्वतन्त्रप्रपत्तिनिष्ठस्य तु उपायान्तरस्थाने स्वस्थाने च स्वयमेवोपतिष्ठमानः फलं प्रयच्छति । इदमे- वोपायान्तरस्थानापत्तिरिति निरपेक्षोपायत्वमिति च कथ्यते । अयमेव न्या- सविद्यायां वेद्याकारः । ननु सर्वधर्मपरित्यागवचनेऽपि नैरपेक्ष्यमुक्तम् । अत्रापि कथं नैरपेक्ष्यमभिधीयते । अत्र कैश्चिदाचार्येनैरपेक्ष्यपरिग्रहः । अत्रा- व्यपरैराचार्यैरिति योजनाभेदान्नपौनरुक्त्यादिदोषः ॥\n अथवा तत्र शरणं ब्रजेति विहितस्य साध्योपायस्य नैरपेक्ष्य विहितम् अत्रतु सिद्धोपायस्य परस्य ब्रह्मण इति विशेषः । तथाऽपि प्रपत्त्याऽपि नैरपेक्ष्यं सिद्धोपायस्य भगवतइति न मन्तव्यम् । शरणं व्रजेति विधानस्यैवायोगात् । इदमेवहि नैरपेक्ष्यं प्रामाणिकैरभिधीयते यत्स्वतन्त्रसहकारिनैरपेक्ष्यं तथा नप्रति पत्तिनैरपेक्ष्यं प्रामाणिकैरभिधीयत । किंतु स्वतन्त्रसकारिनिरपेक्षत्वम् । स्वाधी नसहकारिसापेक्षत्वंतु भगवतो भाष्यकारादिभिरभिधीयतएव । अन्यथा ईश्व- रत्वस्यैव परित्यागप्रसङ्गः । नखल्वीशितव्यमन्तरेणेश्वरत्वं सम्भवति । अतः प्रपत्तिप्रसादितस्यैवेश्वरस्य मोक्षप्रदत्वं तन्नैरपेक्ष्यभञ्जकमित्यविचारकाणां वच- नम् । अतः प्रपत्तिव्यतिरिक्तभक्तियोगादि नैरपेक्ष्यमत्रैकशब्देन विवक्ष्यतइति निर्णयः । प्रपत्तिस्वरूपमपि भगवदायत्तमिति नतत्सापेक्षतादिदोषः । तेन भग- वानेव साक्षान्मोक्षसाधनम् । इतरत्तत्प्रसादनं तदपिच तदङ्गादिकं च तदधी- नमिति ॥\n एकशब्दस्य साधारणवाचित्वेऽपि भगवतस्सकलफलप्रदत्वं प्रतीयते । एकं सर्वेष्वपि फलेषु प्रदातृत्वेन साधारणं मामित्यर्थः । ' एकेमुख्यान्यकेवलाः ' इत्येकशब्दस्यान्यपर्यायत्वेन वैलक्षण्यवाचकत्वे ब्रह्मणि श्रीनिवास इतिवच्छि- यःपतित्वलक्षणं वैलक्षण्यं प्रकाश्यतइत्याहुराचार्याः । तेन श्रीमन्नारायणश- ब्दार्थोऽपि सिध्यति । शरणशब्दः पूर्ववद्व्याख्येयः । व्रजेति गत्यर्था बुध्यर्था इति न्यायेन विश्वासप्रार्थनापूर्वकमात्मरक्षा भरन्यासं प्रतिपादयति । एवं वा- क्यार्थः उपायान्तराशक्त्यादियुक्तः त्वं मामेकं शरणं व्रजेति ॥\n अथवा कर्मयोगादीनंगत्वेनास्वकृित्य मामेकं शरणं व्रजेति । यतु वर्णा- श्रमधर्मादि स्वरूपत्यागं सर्वधर्मपरित्यागशब्दार्थं वर्णयान्त तेषां श्रुतिविरोधा- न्न्यायाविरोधात्प्रपत्तिप्रतिपादक तत्तदद्ध्यायविरोधात्संप्रदायविरोधाच्च यथेच्छा चारश्रद्धेव मूलमिति सन्तो न बहुमन्यन्ते । उक्तंहि प्रपत्त्यध्याये- प्रियाय मम विष्णोश्च देवदेवस्य शार्ङ्गिणः । मनीषी वैदिकाचारं मनसाऽपि नलङ्घयेत् ॥\n यथाहि वल्लभो राज्ञो नदीं राज्ञा प्रवर्तिताम् । लोकोपयोगिनीं रम्यां बहुसस्यविवर्धिनीम् ॥\n लङ्गयन् शूलमारोहेदनपेक्षोऽपितां प्रति । एवं विलङ्घयन् मतर्यो मर्यादां वेदनिर्मिताम् ॥\n प्रियोऽपि नप्रियोमेऽसौ मदाज्ञाव्यतिवर्तनात् । इति । अत्रच सकृत्कृतश्शास्त्रार्थ इतिन्यायेन प्रपदनानुष्ठानस्य स्वतःप्राप्तं सकृत् कर्तव्यत्वं 'आवृत्तिरसकृदुपदेशात्' इत्युक्तब्रह्मविद्यात्वसाधारण्यादपोदित- मपि 'सकृदेवहि शास्त्रार्थः कृतोऽयं तारयेन्नरम् ।' इत्यादिभिर्वाक्यैरुत्त भ्यते । इदमेवहि सकृत्वमभिप्रेत्य शरणागतिमन्त्रेऽपि प्रपद्यइति वर्तमाननिर्देशः प्रपदनस्य तत्कालमात्रसम्बन्धएवहि तत्र कर्ता वर्तमानत्वेन व्यपदिश्यते । एवंविधस्यापि शरणवरणस्योपादानवेलायां तत्रतत्र शरणागतिस्सम्बन्धज्ञान- मात्रं, अधिकारिविशेषणमात्रम्, सिद्धोपायप्रतिपत्तिमात्रम् अनिवारणमात्रम्, अनुमतिमात्रम् अचिव्द्यावृत्तिमात्रं चेतस्समाधानमात्रं चैतन्यकृत्यमित्यादिकं यद‌भिधीयते प्रपत्तिशास्त्रनिष्ठैः कैश्चिद्विद्वद्भिस्तत्सर्वं विधेयभूत भरन्यासात्मक प्रपत्त्यनुष्ठानान्तर्गत तत्तदर्थप्रकाशनाभिप्रायेणेति तात्पर्यान्तरकल्पनया परिह- र्तव्यम् ॥\n तथाहि अस्ति खलु भगवति भरं न्यस्यतः शेषत्वज्ञानं तदेवखलु सम्ब न्धज्ञानमिति तैरभिधीयते । तच्च श्रवणादेव सिद्धमधिकारोपायफलदशास्वनु- वर्तते च । तस्मिन्प्रपत्तित्वव्यवहारो राजान्तरङ्गपुरुषे राजत्वव्यवहारवदिति न विरोधः । एवमर्थान्तरेष्वपि स्वयमेवोहनीयम् । तेषां स्वरूपमेव प्रदर्शयामः । अधिकारिविशेषणं स्वर्गकामइतिवत्फलाकाङ्क्षा सिद्धोपायप्रतिपत्तिरीश्वरः सिद्धो पायइतिनिश्चयः । अनिवारणं संरक्षतो भगवतः प्रातिकूल्यवर्जमपराधाननुष्ठा- नमित्यर्थः । तच्च प्रपत्त्यङ्गमेव प्रातिकूल्यवर्जनात्मकत्वात् । अनुमतिः स्वयमेव रक्षणे प्रवर्तमानस्य तत्प्रीतिसंधुक्षणं तद्भरन्यासात्मकं च एतत्प्रपत्तिरेव । नचे त्तदविनाभूतं यत्किंचिदङ्गं भवतु तथाऽपि च न दोषः । चित्तसमाधानं भग- वति स्वीकृतभरे निर्भरत्वानुसन्धानेन समाहितचित्तत्वं तच्च प्रपत्तिफलमेव चैतन्यकृत्यं स्वयं ज्ञातृत्वात्स्वज्ञानानुगुणस्वोचितकृत्यानुष्ठानम् । अन्यथा सं- म्बन्धज्ञानाद्यङ्गीकारेण भरन्यासरूप प्रपत्तिस्वरूपनिराकरणे बहुप्रमाणविरोधः सत्सम्प्रदायविरोधः, विधिवैयर्थ्यं मूलमन्त्राद्यर्थविभागविरोधो न्यायविरोधञ्च प्रसज्येत ॥\n एवमचिद्व्यावृत्तिमात्रमित्यादि शब्दानामर्थो निर्वाह्यः । नैतेह्यर्थास्सा- क्षात्प्रपत्तिस्वरूपम् । तथाऽपिप्रपत्त्यनुष्ठातॄणां सम्भवति । एतावतैतेषु प्रपत्ति व्यवहार इति न सङ्कटं किंचित् । औपचारिकव्यवहारस्य सर्वत्र सुलभत्वात् । तथाच 'न्यासइति ब्रह्म' इत्यादिकमपि सिद्धोपायप्राधान्येन ब्रह्मणि प्रतिपत्त्यर्थ- मौपचारिकमेव । नखलु सिद्धसाध्योपाययोः स्वरूपैक्यं सम्भवति ॥\n एवं पूर्वार्धेन प्रपत्यनुष्ठानं विधाय न्यस्तभरमधिकारिणमुत्तरार्धेन सर्व पापमोक्षणरूप तत्फलोपदेशपूर्वकं निश्शोकयति । अहमित्यादिना । अहं सर्व पापमोक्षणोपयुक्तज्ञानशक्त्यादिसामर्थ्ययुक्तः । त्वां न्यस्तभरतया निर्भरं त्वां सर्वपापेभ्यो मोक्षयिष्यामि । अयं खलु सर्वपापमोक्षणप्रकारस्स्वयमेवाचार्यैः स्पष्टमभिहितः - प्रारब्धेतरपूर्वपापमखिलं प्रामादिकंचोत्तरम् न्यासेन क्षपयन्ननभ्युपगतप्रारब्धखण्डं च नः । धीपूर्वोत्तर पाप्मनामजननाज्जातेऽपि तन्निष्कृतेः कौटिल्येसति शिक्षयाप्यनघयन् कृोडीकरोति प्रभुः ॥\n अयमर्थः द्विविधं खलु पापम् । पूर्वाघमुत्तर। घंचेति । पूर्वाचं च द्विविधम् । प्रारब्धमप्रारब्धंचेति । अनुमतमननुमतंचेति । उत्तराघं च द्विविधम् । बुद्धि पूर्वकमबुद्धिपूर्वकंचेति । बुद्धिपूर्वकं च द्विविधम् । कृतप्रायश्चित्तमकृतप्राय श्चित्तंचेति । तत्र प्रारब्धव्यतिरिक्तं पूर्वाधमबुद्धिपूर्वमुत्तराचं च विद्यारम्भस- मये भक्तिनिष्ठस्य निवर्तते । तत्र पूर्वाघस्य विनाशः उत्तराधस्याश्लेषः । प्रप- त्तिनिष्ठस्यतु अप्रारब्धपूर्वाघनिवृत्तिवत् प्रारब्धपूर्वा घेऽप्यननुमतांशो निवर्तते । उपायभक्तिः प्रारब्धव्यतिरिक्ताघनाशिनी । साध्यभक्तिस्तु साहन्त्री प्रारब्धस्यापि भूयसी ॥\n इति वचनात् । उपायभूता भक्तिर्यस्यास्सा उपायभक्तिः । साध्या भक्तिर्य- येति साध्यभक्तिः । अयमर्थः प्रपत्तिह्युपायान्तरभूतां भक्ति स्वयमङ्गभूतासती प्रसाधयति । फलभूतांतु भक्तिं स्वातन्त्र्येण स्वयमेव साधयति । प्रारब्धं तु दुरितं नाशयति । अतो भक्तेः प्रपर्त्तिभूयसीति । अतएवैतद्देहावसानएव माक्षः । आर्तदृप्तविभागोऽप्यनेन न्यायेन सिद्धः ॥\n येखलु शरणागतिमन्त्रोच्चारणमेव प्रस्थानशङ्खनादीकृत्य परमपद प्राप्नु वन्ति तएवखल्वार्ताः । येतु देहावसानविलम्बं सहन्ते ते दृप्ता इति विभागः । उत्तराघेष्वबुद्धिपूर्वांशो भक्तिनिष्ठस्येव प्रपत्तिनिष्ठस्यापि न श्लिष्यते । विवेकि- नस्तु प्रपन्नाः बुद्धिपूर्वकमुत्तराघमेव नारभन्ते । मध्यमाः पुनःप्रारब्धं पापं यथाधिकारं प्रायश्चित्तेन परिहरन्ति । तत्रापि तत्तत्पापानुरूपप्रायश्चित्तेषु शक्तौ सत्यां तान्येवानुतिष्ठन्ति । तदभावे तु पुनःप्रपत्तिरेव प्रायश्चित्तं भवति । अन्यथाऽतिप्रसङ्गात् । ' अनन्यसाध्ये स्वाभीष्टे' इति वचनविरोधाच्चेति । इदमेव अभिप्रेत्योक्तं प्रपत्तिविधानशास्त्र- अपायसंप्लवे सद्यः प्रायश्चित्तं समाचरेत् । प्रायश्चित्तिरियं साऽत्र यत्पुनश्शरणं व्रजेत् ॥\n इति । अत्रेतिपदं प्रतिपदोक्तप्रायश्चित्तासामर्थ्य परामृशति । असामर्थ्यस्य तत्रतत्र नियतत्वात् । नचैतावता पुनः प्रपत्तिविरोधः । संसारमोक्षणार्थत्वात्पूर्व प्रपत्तेस्तादात्विकभगवद्पचारोपशमनार्थत्वात् उत्तरप्रपत्तेः । एकफलत्वे हि पुनःप्रपत्तिदोषः । ये तावदस्मदादिवत्कठिनप्रकृतयो भगवदपचारानाप बुद्धि- पूर्वान् लेशतोऽनुतिष्ठंति, नच प्रायश्चित्तं चरन्ति । तेषामविधेयपुत्रादीनां पित्रा द्यपराधइव हितैषिणा भगवतैव लघुदण्डप्रदानेनापचारनिवारणं क्रियते । उक्तं चाचायैः- विवेकिनां प्रपन्नानां धीपूर्वागस्यनुद्यमः । मध्यानामनुतापादिरिशक्षा कठिनचेतसाम् ॥\n इति । नखलु राजपुत्राणां राजापराधेऽपि भृत्यवद्दण्डकरणम् । 'लघुर्दण्डः प्रपन्नस्य राजपुत्रापराधवत् ।' इतिचाभिधीयते । 'नखलु भागवतायमवि- पयं गच्छन्ति । इहैवैषां केचिदुपप्लवा भवन्ति कञ्जा भवन्ति काणा भवन्ति अविधेयपुत्रा भवन्ति' इत्यादि च श्रूयते । 'परिहरमधुसूदनप्रपन्नान् प्रभुर- हमन्यनृणां नवैष्णवानाम् ।' इत्यादिच प्रसिद्धं यमवचनम् । 'भवतां भ्रम- तामत्र विष्णुसंश्रयमुद्रया ।' इत्यत्रापि यमवचनं श्रूयते । अतः कृतकृत्यस्या- धिकारिणः केनाप्युपायेन सर्वपापमोक्षणं कृत्वा मनोरथसुलभेन वैकुण्ठवैमा- निकोन्नीतेन महारथेन स्वात्मानं प्रापय्य सर्वदेश सर्वकालाद्यनुगुण कैक्ङ्कर्य साम्राज्यं प्रयच्छति भगवान् श्रियःपतिरिति सर्वं सुलभम् । अनिष्टनिवृत्तेरि- ष्टप्राप्तिपर्यवसायित्वात् । 'मामेवैष्यसि' इति पूर्वोक्तत्वाच्च । 'माशुचः ' पूर्वं भवतश्शोकः पुनरधिकारान्तरनिवेशाद्गुणकोटिमाटीकते । इदानीं सर्वज्ञे परमकारुणिके सत्यसङ्कल्पे मयि स्वीकृतभरे पुनश्शोचासचेदनाभज्ञकृत्यमेवा- पाद्येतेति भावः ॥\n अत्रापि शरणागतिमन्त्रवदमूनि त्रीण्यवान्तरवाक्यान्येकवाक्यतां भजंते । अयमर्थः उपायान्तरानधिकृतस्त्वं सर्वसुलभत्व सत्यसङ्कल्पत्व सर्वफलप्रत्ब करुणादिपरिकर्मितं मामेकमेव शरणमध्यवस्यानुकूल्यसङ्कल्पादिपारकरपञ्चको- पेतमात्मरक्षाभरन्यासं कुरु । सर्वशक्तिपरमकारुणिकत्वादिगुणोपेतोऽहं न्यस्त भरं 'त्वां सर्वपापेभ्यो मोक्षयिष्यामि' स्वीकृतभरे मयि जाग्रति त्वंतु निस्सं- शयस्सुखमास्वेति । तथाचायमत्र विध्यर्यः । सर्वपापनिवृत्तिपूर्वकपरमात्मप्रा प्तिकामोऽकिंचनस्तमेव भगवन्तं शरणमुपगच्छेदिति ॥\n नच भाष्यकारैरेतस्य वाक्यस्यांगप्रपत्तिपरत्वेन योजनायाः कृतत्वा न्न स्वतन्त्रप्रपत्तिपरत्वमिति भ्रमितव्यम् । अयंखलु भाष्यकाराणामभिप्रायः । यथाखलु भगवान् सकलफलप्रदस्तत्रतत्र जोघुष्यते तद्वत्प्रपत्तिरपि सकलफल प्रदायिनी - अनन्यसाध्ये स्वाभीष्टे महाविश्वासपूर्वकम् । तदेकोपायता याच्ना प्रपत्तिश्शरणागतिः ॥\n इति वचनात् । तथाचायमर्थस्सम्पन्नो भवति । प्रपत्तेस्सकलफलप्रदत्वादङ्ग- त्वेन निवेशे भक्तियोगादीनपि साधयितुं शक्नोतीति भाष्यकारैरभिधीयते ॥\n एवं च सति भक्तियोगाद्यनुष्ठानविरोधिप्राचीनपापतरणकामस्य कृच्छ्र- चान्द्रयणादि तदुचितोपायान्तराभावेन तत्स्थाननिविष्टा प्रपत्तिर्यथा भक्तियो- गादीन् सम्पादयति । एवं सर्वपापतरणकामस्य तदुचितोपायान्तराभावेन त- त्स्थाननिविष्टा प्रपत्तिस्स्वतन्त्रासती सर्वपापमोक्षणं करिष्यतीति भाष्यकाराणां हृदयम्। 'यो ब्रह्माणं विदधाति पूर्वं योवैवेदांश्च प्रहिणोतितस्मै तग्ँहदेवमात्म बुद्धिप्रकाशं मुमुक्षुर्वैशरणमहं प्रपद्ये' इति श्रुतावेव साक्षान्मोक्षसाधनतया प्रपत्तिविधानात्तदुपबृंहणत्वाच्चरमश्लोकस्य । एतत्सर्वमभिप्रेत्योक्तमाचायैः- सुदुष्करेण शोचेद्यो येनयेनेष्टहेतुना । ससतस्याहमेवेति चरमश्लोकसङ्ग्रहः ॥\n इति। विशिष्टानुवादौ च तैरेव प्रकटितौ । अधिकारं पुरस्कृत्योपायस्य निरपेक्षताम् । एकशब्देन वक्तीति केचिद्वाक्यविदो विदुः ॥\n इति । नैरपेक्ष्यं पुरस्कृत्य विहितस्य लघीयसः । उपायस्याधिकारन्तु शोकद्योत्यं विदुःपरः ॥\n इति । द्वयमत्र प्रकाश्यम् । आकिंचन्यं नैरपेक्ष्यंचेति । अत्र तावदेके खल्वा- चार्यास्सर्वधर्मपरित्यागशब्देन आकिंचन्यरूपमधिकारमनूद्य मामेकमित्येक- शब्देन नैरपेक्ष्यं प्रकाश्यतइत्याचक्षते । अन्येतु सर्वधर्मपरित्यागवचनेनैव शर- णवरणस्य विशेषणत्वेन नैरपेक्ष्यमभिधेयम् । ‘माशुच' इति वचनेन उपा- यान्तरानधिकारनिमित्त शोकप्रतिक्षेपवचनात्तदेवाकिंचन्यमधिकारतया द्योत्यते इति कथयन्ति । उभयेषामाचार्याणामाकिंचन्यं नैरपेक्ष्यमप्यनुमतमिति नक- श्चिदर्थविरोधः । केवलं वाक्ययोजनायामेव भेदः ॥\n नित्यनैमित्तिकं कर्म स्वतन्त्राज्ञानुपालनात् । प्रपन्नानान्तु कर्तव्यमिति वेदान्तनिर्णयः ॥\n शरणागतिनिष्ठाहि परमैकान्तिनो मताः । तेषां कैङ्कर्यरूपेण कर्तव्यं कर्म निर्मलम् ॥\n इत्येवं भाष्यकारैश्च तच्छिष्यैरपि देशिकैः । सत्सम्प्रदायनियमस्तत्तन्नित्येषु वण्येते ॥\n इत्थं प्रमाणाविरोधेन द्वयोरपि पक्षयोरर्थान्तरसम्भवे कैश्चिदाधुनिकैस्सर्वधर्म- स्वरूपत्यागरूपार्थान्तरकल्पना प्रमाणविरोधात्प्राक्तनाचार्यग्रन्थविरोधात् आसे तुहिमाचलं श्रीमद्रामानुजाचार्य सिद्धान्तानुष्ठानविरोधात् 'श्रुतिस्मृत्युदितम् ' इति स्वाचार्यवचनविरोधात्प्रपत्त्यध्यायएव 'अविप्लवाय धर्माणाम्' इत्यारभ्य ' मनीषी वैदिकाचारं मनसाऽपि न लङ्घयेत्' इति विश्वजगन्मातुर्विष्णुपत्न्या वचनविरोधाच्च प्रामाणिकानां चेतसि न चमत्कारमाविष्करोतीत्येषा दिक् ॥\n इत्थं यावच्छरीरपातं निरपराधकैङ्कर्यपराणां परमैकान्तिनामनितरसु- लभेन देवयानेन परमपदं प्राप्य 'परं ज्योतिरुपसम्पद्य स्वेन रूपेणाभिनिष्प- द्यते' इति श्रुत्युक्तक्रमेण यथावस्थितस्वरूपाविर्भावपूर्वका संकुचितब्रह्मानुभवेन तत्पूर्वकेण सर्वदेश सर्वकाल सर्वावस्थोचित सर्वविधकैङ्कर्यलाभेनच नित्यमेवा- वस्थानमिति 'इमान्लोकान्' इत्यादिश्रुतिः प्रातिष्ठिपत् ॥\n यत्तु कैश्चिदुच्यते । ज्ञानयोगनिष्ठः केवलोऽप्यर्चिरादिमार्गेण परमपदं प्राप्य भगवन्तं दृष्ट्वा भगवद्‌नुभववैमुख्येन स्वात्मानमेवानुभवन् परित्यक्तप- त्नीवत् कोणे कुत्रचिदास्त इति तत्सूत्रभाष्यादिद्विरुद्धत्वात् बहुप्रमाणविरोधाद्युक्ति विरोधाच्च नास्माभिरनुमन्यते । 'श्रुतोपनिषत्कगत्यभिधानाच्च' इत्यस्मिन्सूत्रे ब्रह्मविदामेवार्चिरादिगमनपूर्वकं ब्रह्मप्राप्तिरित्युपपादितम् । दहराविद्यायामापि प्रजा पतिवाक्ये जीवपरब्रह्मप्राप्तिरूपं फलनिर्देशो जीवानुसन्धानस्य ब्रह्मविद्याशेषत्वे- नैवेति भाष्यकारैरभ्यधायि । तद्यथा ब्रह्मविद्याफलत्वेन उपसंहृतमिति तेन ज्ञानयोगस्य ब्रह्मविद्याङ्गत्वे अर्चिरादिमार्गेण परमप‌द‌प्राप्तयादिकमस्ति । कर्म ज्ञानयोरङ्गिफलेनैवाङ्गानां फलवत्त्वम् । स्वातन्त्र्ये पुनः प्रकृतिमण्डलएव यत्रकु- त्राप्यवस्थाने जीवात्मानुभवः फलम् । तदेवोच्यते भगवता पराशरेणापि - ' योगिनामृतं स्थानं स्वात्मसन्तोषकारिणाम् ।' इति । अत्र स्थानस्यामृतत्व वचनं चिरकालावस्थानपरम् ॥\n अथवा जीवस्वरूपनित्यत्वपरम् । तदातु स्थानमिति च स्वरूपमेवो- च्यते । ब्रह्मविद्यायामेवार्चिरादिमार्गेण परमपद‌प्राप्तिरित्येतद‌पि तेनैव पराशरेण विशदमुक्तम् । एकान्तिनस्सदा ब्रह्म ध्यायिनो योगिनो हि ये । तेषां तत्परमं स्थानं यद्वै पश्यन्ति सूरयः ॥\n इति । उपायदशायां रामानुजमितिवद्ब्रह्मशरीरभूतस्वात्मानुसन्धायिनो लक्ष्मण- पूर्वजमिति स्वात्मशरीरकपरमात्मानुसन्धायिनो वा ब्रह्मध्यायिनएव फलद- शायांत्वसंकुचितब्रह्मज्ञानरूपत्वात् सदा ब्रह्मानुभवसिद्धिः । पूर्वोक्तस्य केव- लस्य तु नेति विभागः । तस्यापि तत्फलांते 'सर्वे च्यवनधर्माणः प्रतिबुद्धस्तु मोक्षभाक्' इति च्यवनधर्मत्वमुच्यते ॥\n तथा च पूर्वकर्मविशेषात्पुनर्विषयानुभवोऽपि न सम्भवतीति च्यवनध- र्मत्वं युज्यते । भागधेयपरिपाकविशेषवशात् पुनर्भगवदुपासनमस्तिचेत्फलतया- ऽर्चिरादिना भगवत्प्राप्तिरिति तत्त्वविदां निर्णयः । तावता तस्याप्यपुनरावर्ति- वचनं युज्यतां नाम कोदोषः, तेन पुराणेषु तद्व्याख्यानेष्वाचार्यग्रन्थेषु ज्ञानयो- गनिष्ठस्यार्चिरादिगमनानिषेधो यद्यस्ति तत्तु भक्तियोगद्वारेणैवेति निर्णेतव्यम् । न पुनर्भक्तियोगानङ्गभूतज्ञानयोगनिष्ठस्य साक्षाद्भगवत्प्राप्तिरर्चिरादिगमनं च भवति युक्तिविरोधस्तु परमपदं गत्वा भगवन्तं विहाय स्वात्मानमेवानुभवतीति कैश्चिदभिधीयमानः किं सर्वकर्मविनिर्मुक्तः, उत कर्मवशएव वा-अन्त्ये संसा र्येव भवति नतु मुक्तः । सर्वधर्मविनिर्मुक्तत्वे पुनः स्वाभाविकस्य असंकुचित ब्रह्मानुभवस्य सङ्कोचाभावाद्ब्रह्मानुभवविच्छेदएव न स्यात् । स्वाच्छन्द्यादेव परब्रह्मानुभवं मुक्तत्वाऽवतिष्ठते केवलइति हास्यमेतत् ॥\n सर्वकर्मविनिर्मुक्तस्य परब्रह्मानुभवविच्छेदरूपमहानर्थप्रवृत्त्यसम्भवात् ईश्वरएकएव तस्मिन्विषये निगृह्णाति तेन तद्नुभवविच्छेदइति दुर्वचम् । ईश्वरो निष्कारणमेव कुत्रचिन्निगृह्णातिचेत् तस्य निर्हेतुकनिग्रहस्स्यात् । सतु महान्दोषः सकारणंचेत्कर्मैवहि कारणं तन्निवृत्तमेवेति प्रागेवोक्तम् ॥\n तदेकदेशानुवर्तने मुक्तिरेव नभवेदित्यादिदोषसहस्रेण दुष्टमेव । तस्माद्यः परमैकान्ती भक्तिप्रपत्त्योरन्यतरोपायेन भगवन्तं प्रसाद्यावतिष्ठते सएव हि सिद्धोपायनिष्ठः सचार्चिरादिमार्गेण परमपदं प्राप्नोति, भगवन्तं प्राप्य भगवद्- नुसारिभिः कैङ्कर्यकलापैस्सर्वतो विलसतीति समञ्जसमेतत् ॥\n विमलमतिविशेषाद्वीक्ष्यहेयान् पुमर्थान् स्थिरविनिहितबुद्धिर्यस्तु कैवल्यमुक्तः । पुनरपि च भवेत्सा संसृतिस्तस्य काले हरिभजनविपाकान्मुक्तिरेवाथवास्यात् ॥\n वरुणनिलयकन्या वल्लभस्यैव पादे शरणवरणवाणी तत्पराणां नराणाम् । चरणमनितराणां निर्मलं निर्मलानाम् शरणमिहपरत्राप्यन्वहं सम्प्रतीमः ॥\n तस्माद्भवन्तमनवद्यमनन्तपारं सर्वज्ञमीश्वरमखण्डमकुण्ठधिष्ण्यम् । निर्वाणधीरहमिव वृजिनाभितप्तो नारायणं नरसखं शरणं प्रपद्ये ॥\n श्रीमत्त्रय्यन्तसिद्धान्त देशिकेन्द्रस्य सूनुना । रहस्यत्रयसारार्थो वरदार्येण वर्णितः ॥\n इति विश्वामित्रकुलोद्भुतेन निखिलकवितार्किकचूडामणिना सर्वतन्त्रस्वतन्त्रेण श्रीमद्वरद‌नाथापरनाम्ना कुमारवेदान्ताचार्येण विरचिते श्रीमद्रहस्यत्रयसारार्थसंग्रहे चरमश्लोकाधिकारस्तृतीयः"
                            }
                        ]
                    }
                ]
            }
        ]
    }
}
